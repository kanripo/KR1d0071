# -*- mode: mandoku-view -*-
#+TITLE: 禮記述註
#+DATE: 2015-09-23 09:38:35
#+PROPERTY: JUAN 4
<pb:KR1d0071_WYG_004-1a>¶
欽定四庫全書¶
　禮記述註卷四¶
　　　　　　　　　　安溪李光坡　撰¶
　　檀弓下第四¶
君之適長殤車三乘公之庶長殤車一乘大夫之適長¶
殤車一乘¶
　疏曰殤未成人未有爵命車馬之賜而得遣車者言¶
　其父有之得與子也自上而下降殺以兩諸侯自得¶
<pb:KR1d0071_WYG_004-1b>¶
　七乘其適子成人五乘長殤降二故三乘也庶子若¶
　成人乃三乘長殤則一乘大夫自得五乘適子成人¶
　三乘長殤故一乘　集説曰此言送殤遣車之禮君¶
　謂國君亦或有地大夫通得稱君也公専言五等諸¶
　侯也十六至十九為長殤𦵏此殤時柩朝廟畢將行¶
　設遣奠以奠之牲體分折包裹用此車載之以遣送¶
　死者故名遣車車制甚小以置之椁内四隅不容大¶
　為之也禮中殤從上君適長三乘則中亦三乘下則¶
<pb:KR1d0071_WYG_004-2a>¶
　一乘也公庶長一乘則中亦一乘下則無也大夫適¶
　長一乘則中亦一乘下殤及庶殤並無也¶
公之䘮諸達官之長杖¶
　方氏曰受命於君者其名達於上故謂之達官若府¶
　史而下皆長官自辟除則不可謂之逹矣受命於君¶
　者其恩厚故公之䘮惟逹官之長杖　集説曰凡官¶
　皆有長貳此以長言則不及貳也¶
君於大夫將𦵏弔於宫及出命引之三步則止如是者¶
<pb:KR1d0071_WYG_004-2b>¶
三君退朝亦如之哀㳄亦如之¶
　集説曰弔於宫其殯宫也出柩已行也孝子攀號不¶
　忍君命引之奪其情也引者三步即止君又命引之¶
　如是者三柩車遂行君即退去君來時不必恒在殯¶
　宫或當柩朝廟之時亦如之或已出大門至平日待¶
　賓客㳄舍之處孝子哀而暫停柩車則亦如之¶
五十無車者不越疆而弔人¶
　集説曰始衰之年不可以筋力為禮也¶
<pb:KR1d0071_WYG_004-3a>¶
季武子寢疾蟜固不説齊衰而入見曰斯道也將亡矣¶
士唯公門説齊衰武子曰不亦善乎君子表微及其䘮¶
也曽㸃倚其門而歌¶
　集説曰季武子魯大夫季孫夙也蟜固人姓名㸃字¶
　晳曽子父也武子寢疾之時蟜固適有齊衰之服遂¶
　衣凶服而問疾且曰大夫之門不當釋凶服唯君門¶
　乃説耳此禮將亡我之凶服以來欲以救此將亡之¶
　禮也武子善之言失禮之顯著者人皆可知若失禮¶
<pb:KR1d0071_WYG_004-3b>¶
　之微細者惟君子乃能表明之也武子執政人所尊¶
　畏固之為此欲以易時人之觀瞻據禮而行武子雖¶
　憾不得而罪之也若倚門而歌則非禮矣其亦狂之¶
　一端歟記者盖善蟜固之存禮而譏曽㸃之廢禮也¶
大夫弔當事而至則辭焉弔於人是日不樂婦人不越¶
疆而弔人行弔之日不飲酒食肉焉¶
　集説曰大夫弔弔於士也大夫雖尊然當主人有小¶
　歛大歛或殯之事而至則儐者以其事告之辭猶告¶
<pb:KR1d0071_WYG_004-4a>¶
　也若非當事之時則孝子下堂迎之婦人無外事故¶
　不越疆而弔是日不樂不飲酒食肉皆為餘哀未忘¶
　也¶
弔於𦵏者必執引若從柩及壙皆執紼¶
　註曰示助之以力　疏曰引引柩車索也弔𦵏本為¶
　助執事故必相助引柩車凡執引用人貴賤有數數¶
　足則餘人皆散行從柩紼引棺索也至下棺窆時則¶
　不限人數皆悉執紼也引者長逺之名故在車車行¶
<pb:KR1d0071_WYG_004-4b>¶
　逺也紼是撥舉之義故在棺棺惟撥舉不長逺也¶
䘮公弔之必有拜者雖朋友州里舍人可也弔曰寡君¶
承事主人曰臨¶
　集説曰此謂國君弔其諸臣之䘮弔後主人當親往¶
　拜謝䘮家若無主後必使以㳄疏親往拜若又無疏¶
　親則死者之朋友及同州同里及䘮家典舍之人往¶
　拜亦可也寡君承事言來承助䘮事此君語擯者傳¶
　命以入之辭主人曰臨者謝辱臨之重也¶
<pb:KR1d0071_WYG_004-5a>¶
君遇柩於路必使人弔之¶
　集説曰蕢尚畫宫受弔不如杞梁之妻知禮而此言¶
　弔於路何也盖有爵者之䘮當以禮弔此謂臣民之¶
　微賤者耳必使人弔者君於民臣有父母之恩也¶
大夫之䘮庶子不受弔¶
　疏曰言大夫庶子不受弔則士之庶子得受弔也¶
　集説曰大夫之䘮適子為主拜賓或以他故不在則¶
　庶子不敢受弔不敢以卑賤為有爵者之䘮主也¶
<pb:KR1d0071_WYG_004-5b>¶
妻之昆弟為父後者死哭之適室子為主袒免哭踊夫¶
入門右使人立於門外告來者狎則入哭父在哭於妻¶
之室非為父後者哭諸異室¶
　疏曰女子子適人者為昆弟之為父後者不降以其¶
　正故也故姊妹之夫為之哭於適室之中庭子為主¶
　者甥服舅緦故命己子為主受弔拜賓也位在東階¶
　之下西向免哭踊者冠尊不居肉袒之上必先去冠¶
　而加免故凡哭哀則踊踊必先袒袒必先免故袒免¶
<pb:KR1d0071_WYG_004-6a>¶
　哭踊也夫入門右者謂此子之父即哭妻兄弟者入¶
　門右近南而北向亦哭踊也　集説曰此聞妻兄弟¶
　之䘮而未往弔時禮也來相弔者狎與亡人相習知¶
　者父在己之父也為父後妻之父也哭於妻室註云¶
　不以私䘮干尊哭於異室者雖父不在亦别哭之異¶
　於嫡也案奔䘮禮妻黨哭諸寢寢是大名雖適室妻¶
　室異室總皆曰寢¶
有殯聞逺兄弟之䘮哭於側室無側室哭於門内之右¶
<pb:KR1d0071_WYG_004-6b>¶
同國則往哭之¶
　集説曰側室者燕寢之旁室也門内大門之内也門¶
　内之右繼門而近於南也猶西面但近南耳上篇言¶
　有殯聞逺兄弟之䘮雖緦必往其亦謂同國歟　方¶
　氏曰哭於側室註云嫌哭殯也尋常主位當在阼階¶
　東西面于門内之右者不居主位示為之變也同國¶
　則往者以其不逺也¶
子張死曽子有母之䘮齊衰而往哭之或曰齊衰不以¶
<pb:KR1d0071_WYG_004-7a>¶
弔¶
　註曰以其無服非之　疏曰曽子與子張無服不應¶
　往哭故或人非之也若有服者雖緦亦徃也¶
曾子曰我弔也與哉¶
　註曰於朋友哀痛甚而徃哭之非若凡弔¶
有若之䘮悼公弔焉子游擯由左¶
　集説曰悼公魯君哀公之子擯贊相禮事也立者尊¶
　右子游由公之左則公在右為尊矣少儀云詔辭自¶
<pb:KR1d0071_WYG_004-7b>¶
　右者謂傳君之詔命則詔命為尊故傳者居右時相¶
　䘮禮者亦多由右故子游正之也¶
齊榖王姬之䘮魯莊公為之大功或曰由魯嫁故為之¶
服姊妹之服或曰外祖母也故為之服¶
　註曰春秋周女由魯嫁卒則服之如内女服姊妹是¶
　也天子為之無服嫁於王者之後乃服之　集説曰¶
　榖讀為告齊襄公夫人王姬卒在魯莊之二年赴告¶
　於魯其初由魯而嫁故魯君為之服出嫁姊妹大功¶
<pb:KR1d0071_WYG_004-8a>¶
　之服禮也或人既不知此王姬乃莊公舅之妻而以¶
　為外祖母又不知外祖母服小功而以大功為外祖¶
　母之服其亦妄矣¶
晉獻公之䘮秦穆公使人弔公子重耳且曰寡人聞之¶
亡國恒於斯得國恒於斯雖吾子儼然在憂服之中䘮¶
亦不可乆也時亦不可失也孺子其圖之¶
　集説曰獻公薨時重耳避難在狄故穆公使人往弔¶
　之弔為正禮故以且曰起下辭寡人聞之者此使者¶
<pb:KR1d0071_WYG_004-8b>¶
　傳穆公之言也恒於斯言常在此死生交代之際也¶
　儼然端靜持守之貌䘮失位也䘮不可乆時不可失¶
　者勉其奔䘮反國以謀襲位故言孺子其圖之也此¶
　時秦已有納之之志矣¶
以告舅犯舅犯曰孺子其辭焉䘮人無寳仁親以為寳¶
父死之謂何又因以為利而天下其孰能説之孺子其¶
辭焉¶
　集説曰舅犯重耳舅狐偃字子犯也公子既聞使者¶
<pb:KR1d0071_WYG_004-9a>¶
　之言以告之子犯犯言當辭而不受可也失位去國¶
　之人無以為寳惟仁愛思親乃其寳也父死謂是何¶
　事正是凶禍大事豈可又因此凶禍以為反國之利¶
　而天下之人孰能解説我為無罪乎北所以不當受¶
　其相勉反國之命也¶
公子重耳對客曰君恵弔亡臣重耳身䘮父死不得與¶
於哭泣之哀以為君憂父死之謂何或敢有他志以辱¶
君義稽顙而不拜哭而起起而不私¶
<pb:KR1d0071_WYG_004-9b>¶
　集説曰公子既聞子犯之言乃出而答客恵弔亡臣¶
　重耳謝其來弔也不得與哭泣之哀言出亡在外不¶
　得居䘮㳄也以為君憂者致君憂慮我也他志謂求¶
　位之志辱君義者辱君恵弔之義也不私不再與使¶
　者私言也¶
子顯以致命於穆公穆公曰仁夫公子重耳夫稽顙而¶
不拜則未為後也故不成拜哭而起則愛父也起而不¶
私則逺利也¶
<pb:KR1d0071_WYG_004-10a>¶
　集説曰鄭註用國語知使者為公子縶字子韅故讀¶
　顯為韅也䘮禮先稽顙後拜謂之成拜為後者成拜¶
　所以謝弔禮之重今公子以未為後故不成拜也愛¶
　父猶言哀痛其父也不私與使者言是無反國之意¶
　是逺利也愛父逺利皆仁者之事故稱之曰仁夫公¶
　子重耳¶
帷殯非古也自敬姜之哭穆伯始也¶
　註曰穆伯魯大夫季悼子之子公甫靖也敬姜穆伯¶
<pb:KR1d0071_WYG_004-10b>¶
　姜文伯歜之母也禮朝夕哭不帷　疏曰敬姜早寡¶
　晝哭以辟嫌帷殯或亦辟嫌表夫之逺色也¶
䘮禮哀戚之至也節哀順變也君子念始之者也¶
　集説曰孝子之哀發於天性之極至豈可止遏聖人¶
　制禮以節其哀盖順以變之也言順孝子之哀情以¶
　漸變而輕減也始猶生也生我者父母也毁而滅性¶
　是不念生我者矣¶
復盡愛之道也有禱祠之心焉望反諸幽求諸鬼神之¶
<pb:KR1d0071_WYG_004-11a>¶
道也北面求諸幽之義也¶
　集説曰行禱五祀而不能回其生又為之復是盡其¶
　愛親之道而禱祠之心猶未忘於復之時也望反諸¶
　幽望其自幽而反也鬼神處幽暗北乃幽陰之方故¶
　求諸鬼神之幽者必向北也¶
拜稽顙哀戚之至隠也稽顙隠之甚也¶
　集説曰隠痛也稽顙者以頭觸地無復禮容就拜與¶
　稽顙言之皆為至痛而稽顙則尤其痛之甚者也¶
<pb:KR1d0071_WYG_004-11b>¶
飯用米貝弗忍虚也不以食道用美焉爾¶
　集説曰實米與貝于死者口中不忍其口之虚也此¶
　不是用飯食之道但用此美潔之物以實之焉爾¶
銘明旌也以死者為不可别已故以其旗識之愛之斯¶
録之矣敬之斯盡其道焉耳¶
　集説曰士䘮禮銘曰某氏某之柩初置于簷下西階¶
　上及為重畢則置於重殯而卒塗始樹於肂坎之東¶
　疏云士長三尺大夫五尺諸侯七尺天子九尺若不¶
<pb:KR1d0071_WYG_004-12a>¶
　命之士則以緇長半幅䞓末長終幅廣三寸半幅一¶
　尺也終幅二尺也是總長三尺夫愛之而録其名敬¶
　之而盡其道曰愛曰敬非虚文也¶
重主道也殷主綴重焉周主重徹焉¶
　集説曰禮註云士重木長三尺始死作重以依神雖¶
　非主而有主之道故曰主道也殷禮始殯時置重于¶
　殯廟之庭暨成虞主則綴此重而懸於新死者所殯¶
　之廟五世廟毁乃埋之周人虞而作主則徹重而埋¶
<pb:KR1d0071_WYG_004-12b>¶
　於祖廟門外之道左也練時作栗主則虞主亦埋之¶
　於祖廟門外之道左一説埋於壁兩楹間一説埋於¶
　廟北牗下¶
奠以素器以生者有哀素之心也唯祭祀之禮主人自¶
盡焉爾豈知神之所饗亦以主人有齊敬之心也¶
　註曰哀素言哀痛無飾也凡物無飾曰素哀則以素¶
　敬則以飾禮由人心而已　疏曰奠謂始死至𦵏時¶
　祭名其時無尸奠置於地故謂之奠因用素表孝子¶
<pb:KR1d0071_WYG_004-13a>¶
　哀素遂論虞及卒哭練祥之祭皆主人自盡致孝養¶
　之道焉爾豈知神之所饗須設此祭所以設之者亦¶
　以主人有齊敬之心若親存然知非尋常吉祭者以¶
　上下所論皆是䘮事¶
辟踊哀之至也有算為之節文也¶
　疏曰撫心為辟跳躍為踊是哀痛之至極若不裁限¶
　恐傷其性故有算以為之準節毎一踊三跳三踊九¶
　跳為一節士三日有三㳄踊大夫四日五踊諸侯六¶
<pb:KR1d0071_WYG_004-13b>¶
　日七踊天子八日九踊故云為之節文也¶
袒括髪變也愠哀之變也去飾去美也袒括髪去飾之¶
甚也有所袒有所襲哀之節也¶
　疏曰袒衣括髪形貌之變也悲哀愠恚哀情之變也¶
　去其尋常吉時之服飾是去其華美也去飾雖多端¶
　惟袒而括髪又去飾之中最甚者也孝子悲哀理應¶
　常袒何以有袒時有襲時盖哀甚則袒哀輕則襲哀¶
　之限節也¶
<pb:KR1d0071_WYG_004-14a>¶
弁絰葛而𦵏與神交之道也有敬心焉周人弁而𦵏殷¶
人冔而𦵏¶
　註曰接神之道不可以純凶周弁殷冔俱象祭冠而¶
　素禮同也　集説曰居䘮時冠服皆純凶至𦵏而吾¶
　親托體地中則當以禮敬之心接於山川之神也於¶
　是以絹素為弁如爵弁之制以葛為環絰在首以送¶
　𦵏不敢以純凶之服交神者示敬也故曰有敬心焉¶
　然葛連弁絰則要帶猶用麻也¶
<pb:KR1d0071_WYG_004-14b>¶
歠主人主婦室老為其病也君命食之也¶
　疏曰親䘮歠粥之時主人亡者之子主婦亡者之妻¶
　無則主人之妻也室老家之長相此三者並是大夫¶
　之家貴者為其歠粥病困之故君必命之食疏飯也¶
　若士䘮君不命也䘮大記言主婦食疏食謂既殯之¶
　後此主婦歠者謂未殯前¶
反哭升堂反諸其所作也主婦入于室反諸其所養也¶
　集説曰此堂與室皆謂廟中也卒窆而歸乃反哭於¶
<pb:KR1d0071_WYG_004-15a>¶
　祖廟其二廟者則先祖後禰所作者親平生祭祀冠¶
　婚所行禮之處也所養者親所饋食供養之處也¶
反哭之弔也哀之至也反而亡焉失之矣於是為甚¶
　疏曰此弔亦謂在廟也　集説曰賓之弔者升自西¶
　階曰如之何主人拜稽顙當此之時亡矣失矣不可¶
　復見矣哀痛於是為甚也賓弔畢而出主人送於門¶
　外遂適殯宫即先時所殯正寢之堂也¶
殷既封而弔周反哭而弔孔子曰殷已慤吾從周¶
<pb:KR1d0071_WYG_004-15b>¶
　集説曰殷之禮窆畢賓就墓所弔主人周禮則俟主¶
　人反哭而後弔孔子謂殷禮大質慤者盖親之在土¶
　固為可哀不若求親於平生居止之所而不得其哀¶
　為尤甚也故弔於墓者不如弔於家者之情文為兼¶
　盡故欲從周也¶
𦵏於北方北首三代之逹禮也之幽之故也¶
　集説曰北方國之北也殯猶南首未忍以鬼神待其¶
　親也𦵏則終死事矣故𦵏而北首三代通用此禮也¶
<pb:KR1d0071_WYG_004-16a>¶
　南方昭明北方幽暗之幽釋所以北首之義¶
既封主人贈而祝宿虞尸¶
　集説曰柩行至城門公使宰夫贈𤣥纁束既窆則用¶
　此𤣥纁贈死者於墓之野此時祝先歸而肅虞祭之¶
　尸矣宿讀為肅進也虞猶安也𦵏畢迎精而反日中¶
　祭之於殯宫以安之也男男尸女女尸尸之為言主¶
　也不見親之形容心無所係故立尸而使之著死者¶
　之服所以使孝子之心主於此也&KR0941;祭以前男女異¶
<pb:KR1d0071_WYG_004-16b>¶
　尸異几祭於廟則無女尸而儿亦同矣少牢禮云某¶
　妃配是男女共尸¶
既反哭主人與有司視虞牲有司以几筵舍奠於墓左¶
反日中而虞¶
　集説曰士之禮虞牲特豕几所以依神筵坐神之席¶
　也席敷陳曰筵孝子先反而視牲别令有司釋奠以¶
　禮地神為親之托體於此也舍讀為釋奠者置也釋¶
　置此祭饌也墓道向南以東為左待此有司之反即¶
<pb:KR1d0071_WYG_004-17a>¶
　於日中時虞祭也¶
𦵏日虞弗忍一日離也¶
　註曰弗忍其無所歸¶
是日也以虞易奠卒哭曰成事¶
　集説曰始死小歛大歛朝夕朔月朝祖賵遣之類皆¶
　䘮奠也此日以虞祭代去䘮奠故曰以虞易奠也卒¶
　哭曰成事者虞後卒哭而祭祝辭曰哀薦成事也祭¶
　以告為成虞祭尚凶祭禮未成今既卒無時之哭唯¶
<pb:KR1d0071_WYG_004-17b>¶
　有朝夕二哭漸就於告也¶
是日也以吉祭易䘮祭明日祔于祖父¶
　集説曰吉祭卒哭之祭也䘮祭虞祭也卒哭在虞之¶
　後故云以吉祭易䘮祭也祔之為言附也祔祭者告¶
　其祖父以當遷他廟而告新死者以當入此廟也禮¶
　云明日以其班祔明日者卒哭之㳄日也卒哭時告¶
　于新主曰哀子某來日隮祔爾于爾皇祖某甫及時¶
　則奉新主入祖之廟而幷告之曰適爾皇祖某甫以¶
<pb:KR1d0071_WYG_004-18a>¶
　隮祔爾孫某甫孫必祔祖者昭穆之位同所謂以其¶
　班也畢事虞主復于寢三年䘮畢遇四時之吉祭而¶
　後奉新主入廟也虞祭間一日而卒哭與祔則不間¶
　日¶
其變而之吉祭也比至於祔必於是日也接不忍一日¶
末有所歸也¶
　集説曰上文所言皆據正禮此言變者以其變易常¶
　禮也所以有變者以有他故未及𦵏期而即𦵏也䘮¶
<pb:KR1d0071_WYG_004-18b>¶
　服小記云赴𦵏者赴虞三月而後卒哭彼據士禮而¶
　言速𦵏速虞之後卒哭之前其日尚賒不可無祭之¶
　徃也虞徃至吉祭其禮如何曰虞後比至於祔遇剛¶
　日而連接其祭若丁日𦵏則己日再虞後虞改用剛¶
　日則庚日三虞也此後遇剛日則祭至祔而後止此¶
　孝子不忍使其親一日無所依歸也其依時𦵏及虞¶
　者後去卒哭雖逺其間不復祭¶
殷練而祔周卒而祔孔子善殷¶
<pb:KR1d0071_WYG_004-19a>¶
　註曰期而神之人情¶
君臨臣䘮以巫祝桃茢執戈惡之也¶
　註曰為有凶邪之氣在側君聞大夫之䘮去樂卒事¶
　而徃未襲也其已襲則止巫去桃茢桃鬼所惡茢萑¶
　苕可埽不祥¶
所以異於生也䘮有死之道焉先王之所難言也¶
　坡謂註解異於生句曰生人無凶邪則死有鬼氣可¶
　知故曰䘮有死之道也坡嘗侍至親疾邪氣因衰而¶
<pb:KR1d0071_WYG_004-19b>¶
　至悽愴流露實亦可惡然或情之哀切或義之當然¶
　有不可得而惡者故曰先王之所難言也惟制禮以¶
　祓其邪以安其情則生死俱順矣¶
䘮之朝也順死者之孝心也其哀離其室也故至於祖¶
考之廟而後行殷朝而殯於祖周朝而遂𦵏¶
　集説曰子之事親出必告反必面今將𦵏而奉柩以¶
　朝祖固為順死者之孝心然求之死者之心亦必自¶
　哀其違離寢處之居而永棄泉壤之下亦欲至祖考¶
<pb:KR1d0071_WYG_004-20a>¶
　之廟而訣别也殷尚質敬鬼神而逺之故大歛之後¶
　即奉柩朝祖而遂殯於廟周人則殯於寢及𦵏則朝¶
　廟也¶
孔子謂為明器者知䘮道矣備物而不可用也¶
　註曰神與人異道則不相傷¶
哀哉死者而用生者之器也不殆於用殉乎哉¶
　集説曰此孔子非殷人用祭器從𦵏以人從死曰殉¶
　始幾也用其器則近於用人¶
<pb:KR1d0071_WYG_004-20b>¶
其曰明器神明之也塗車芻靈自古有之明器之道也¶
孔子謂為芻靈者善謂為俑者不仁不殆於用人乎哉¶
　集説曰謂之明器者是以神明之道待之也塗車以¶
　泥為車也束草為人形以為死者之從違謂之芻靈¶
　畧似人形而已亦明器之類也中古為木偶人謂之¶
　俑則有面目機發而太似人矣故孔子惡其不仁知¶
　末流必有以人殉𦵏者　趙氏曰以木人送𦵏設機¶
　而能踊跳故名之曰俑¶
<pb:KR1d0071_WYG_004-21a>¶
穆公問於子思曰為舊君反服古與子思曰古之君子¶
進人以禮退人以禮故有舊君反服之禮也今之君子¶
進人若將加諸膝退人若將隊諸淵母為戎首不亦善¶
乎又何反服之禮之有¶
　集説曰穆公魯君哀公之曽孫為舊君服見儀禮齊¶
　衰章孟子言三有禮則為之服㓂讐何服之有與此¶
　章意似隊諸淵言置之死地也戎首為㓂亂之首也¶
悼公之䘮季昭子問於孟敬子曰為君何食敬子曰食¶
<pb:KR1d0071_WYG_004-21b>¶
粥天下之逹禮也¶
　集説曰悼公魯哀公之子昭子康子之曽孫名强敬¶
　子武伯之子名㨗¶
吾三臣者之不能居公室也四方莫不聞矣勉而為瘠¶
則吾能毋乃使人疑夫不以情居瘠者乎哉我則食食¶
　集説曰三臣仲孫叔孫季孫之三家也敬子言我三¶
　家不能居公室而以臣禮事君者四方皆知之矣勉¶
　强食粥而為毁瘠之貌我雖能之然豈不使人疑我¶
<pb:KR1d0071_WYG_004-22a>¶
　非以哀戚之真情而處此瘠乎不若違禮而食食也¶
　　應氏曰季子之問有君子補過之心而孟氏之對¶
　可謂小人之無忌憚者矣¶
衛司徒敬子死子夏弔焉主人未小斂絰而徃子游弔¶
焉主人既小斂子游出絰反哭子夏曰聞之也與曰聞¶
諸夫子主人未改服則不絰¶
　疏曰鄭知是朋友者凡弔者主人成服則客乃服弔¶
　絰今此隨主人始小斂未成服而已便出著絰故知¶
<pb:KR1d0071_WYG_004-22b>¶
　有綢之恩隨主人變如五服親也雖不云帶凡單言¶
　絰則知有帶　集説曰司徒以官為氏也公子許之¶
　後主人未小斂則未改服故弔者不絰子夏絰而徃¶
　弔非也其時子游亦弔俟其小斂後改服乃出而加¶
　絰反哭之則中於禮矣¶
曽子曰晏子可謂知禮也已恭敬之有焉有若曰晏子¶
一狐裘三十年遣車一乘及墓而反¶
　集説曰晏子齊大夫曽子稱其知禮謂禮以恭敬為¶
<pb:KR1d0071_WYG_004-23a>¶
　本也有若之言則曰狐裘貴在輕新乃三十年而不¶
　易是儉於己也遣車一乘儉其親也禮窆後有拜賓¶
　送賓等禮晏子窆訖即還儉於賓也此三者皆以其¶
　儉而失禮者也¶
國君七个遣車七乘大夫五个遣車五乘晏子焉知禮¶
　集説曰遣車之數天子九乘諸侯七乘大夫五乘天¶
　子之士三乘諸侯之士無遣車也大夫以上皆太牢¶
　士少牢个謂所包遣奠牲體之數也凡包牲皆取下¶
<pb:KR1d0071_WYG_004-23b>¶
　體毎一牲取三體前脛折取臂臑後脛折取骼少牢¶
　二牲則六體分為三个太牢三牲則九體大夫九體¶
　分為十五段三段為一包凡五包諸侯分為二十一¶
　段凡七包天子分為二十七段凡九包毎遣車一乘¶
　則載一包也盖尊者所取三體其肉多畢者雖取三¶
　體其肉少¶
曽子曰國無道君子恥盈禮焉國奢則示之以儉國儉¶
則示之以禮¶
<pb:KR1d0071_WYG_004-24a>¶
　註曰時齊方奢矯之是也¶
國昭子之母死問於子張曰𦵏及墓男子婦人安位子¶
張曰司徒敬子之䘮夫子相男子西鄉婦人東鄉¶
　集説曰國昭子齊大夫𦵏其母以子張相禮故問之¶
　夫子孔子也主人家男子皆西向婦人皆東向而男¶
　賓在衆主人之南女賓在衆婦之南禮也¶
曰噫毋曰我䘮也斯沾爾専之賓為賓焉主為主焉婦¶
人從男子皆西鄉¶
<pb:KR1d0071_WYG_004-24b>¶
　集説曰昭子聞子張之言歎息而止之斯盡也沾讀¶
　曰覘言我為大夫齊之顯家今行䘮禮人必盡來覘¶
　視當有所更改以示人豈宜一循舊禮爾當専主其¶
　事使賓自為賓主自為主可也於是昭子家婦人既¶
　與男子同居主位而西鄉而女賓亦與男賓同居賓¶
　位而東鄉矣徒辨賓主不别男女此記禮之變¶
穆伯之䘮敬姜晝哭文伯之䘮晝夜哭孔子曰知禮矣¶
　集説曰哭夫以禮哭子以情中節矣故孔子美之¶
<pb:KR1d0071_WYG_004-25a>¶
文伯之䘮敬姜據其牀而不哭曰昔者吾有斯子也吾¶
將為賢人也吾未嘗以就公室今及其死也朋友諸臣¶
未有出涕者而内人皆行哭失聲斯子也必多曠於禮¶
矣夫¶
　註曰季氏魯之宗卿敬姜有㑹見之禮　集説曰以¶
　為賢人必知禮矣故凡我平日出入公室未嘗與俱¶
　而觀其所行盖信其賢而知禮也至死而覺其曠禮¶
　故歎恨之¶
<pb:KR1d0071_WYG_004-25b>¶
季康子之母死陳䙝衣敬姜曰婦人不飾不敢見舅姑¶
將有四方之賓來䙝衣何為陳於斯命徹之¶
　註曰言四方之賓嚴於舅姑敬姜康子從祖母¶
有子與子游立見孺子慕者有子謂子游曰予壹不知¶
夫䘮之踊也予欲去之乆矣情在於斯其是也夫¶
　集説曰有子言䘮禮之有踊我常不知其何為而然¶
　壹者専一之義猶常也我乆欲除去之矣今見孺子¶
　之號慕若此則哀情之在於此踊亦如此孺子之慕¶
<pb:KR1d0071_WYG_004-26a>¶
　也夫¶
子游曰禮有微情者有以故興物者有直情而徑行者¶
戎狄之道也禮道則不然¶
　集説曰子游言先王制禮使賢者俯而就之不肖者¶
　企而及之慮賢者之過於情也故立為哭踊之節所¶
　以殺其情故曰禮有微情者微猶殺也慮不肖者之¶
　不及情也故為之興起衰絰之物使之睹服思哀故¶
　曰有以故興物者此二者皆制禮者酌人情而為之¶
<pb:KR1d0071_WYG_004-26b>¶
　也若直肆己情徑率行之或哀或不哀漫無制節則¶
　是戎狄之道矣中國禮義之道則不如是也¶
人喜則斯陶陶斯咏咏斯猶猶斯舞舞斯愠愠斯戚戚¶
斯歎歎斯辟辟斯踊矣品節斯斯之謂禮¶
　疏曰喜者外境㑹心之謂斯語助也陶謂鬰陶心初¶
　悦而未暢之意鬰陶之情暢則口歌咏之也咏歌不¶
　足漸至動搖身體乃至起舞足蹈手揚樂之極也外¶
　境違心之謂愠凡喜怒相對哀樂相生若舞無節形¶
<pb:KR1d0071_WYG_004-27a>¶
　疲厭倦事與心違所以怒生愠怒之生由於舞極故¶
　曲禮云樂不可極也此凡九句首末各四句是哀樂¶
　相對中間舞斯愠一句是哀樂相生愠斯戚者怒來¶
　觸心憤恚之餘轉為憂戚憂戚轉深因發歎息歎恨¶
　不泄遂至撫心撫心不泄乃至跳踊奮擊亦哀之極¶
　也故夷狄無禮朝殯夕歌童兒任情倐啼歘笑今若¶
　品節此二塗使踊舞有數則能乆長故云斯之謂禮¶
　品階格也節制斷也　熊氏曰此一節所謂禮有微¶
<pb:KR1d0071_WYG_004-27b>¶
　情者此也¶
人死斯惡之矣無能也斯倍之矣是故制絞衾設蔞翣¶
為使人勿惡也¶
　集説曰以其死而惡之以其無能而倍之恐太古無¶
　禮之時人多如此於是推原聖人所以制禮之初意¶
　止為使人勿惡勿倍而已絞衾以飾其體蔞翣以飾¶
　其棺則不見死者之可惡矣蔞周禮作栁¶
始死脯醢之奠將行遣而行之既𦵏而食之未有見其¶
<pb:KR1d0071_WYG_004-28a>¶
饗之者也自上世以來未之有舍也為使人勿倍也故¶
子之所刺於禮者亦非禮之訾也¶
　集説曰始死即為脯醢之奠將𦵏則有包裹牲體之¶
　遣既𦵏則有虞祭之食何嘗見死者享之乎然自上¶
　世制禮以來未聞有舍而不為者為此則報本反始¶
　之思自不能已矣豈復有倍之之意乎先王制禮其¶
　深意盖如此今子刺䘮之踊而欲去之者亦不足以¶
　為禮之疵病也　熊氏曰此二節言禮之以故興物¶
<pb:KR1d0071_WYG_004-28b>¶
　也¶
吳侵陳斬祀殺厲師還出竟陳大宰嚭使於師夫差謂¶
行人儀曰是夫也多言盍嘗問焉師必有名人之稱斯¶
師也者則謂之何¶
　集説曰魯哀公元年呉師侵陳斬祀伐祠祀之木也¶
　殺厲殺疫病之人也大宰行人皆官名夫差呉子名¶
　是夫猶言此人指嚭也多言猶能言也盍何不也嘗¶
　試也師必有名者言出師伐人必得彼國之罪以顯¶
<pb:KR1d0071_WYG_004-29a>¶
　我出師之名也今衆人稱我此師謂之何名乎¶
大宰嚭曰古之侵伐者不斬祀不殺厲不獲二毛今斯¶
師也殺厲與其不謂之殺厲之師與曰反爾地歸爾子¶
則謂之何曰君王討敝邑之罪又矜而赦之師與有無¶
名乎¶
　集説曰二毛斑白之人也子謂所獲臣民也還其侵¶
　畧之地縱其俘獲之民是矜而赦之矣師豈有無善¶
　名乎與是語辭此言嚭善於辭令故能救敗亡之禍¶
<pb:KR1d0071_WYG_004-29b>¶
顔丁善居䘮始死皇皇焉如有求而弗得及殯望望焉¶
如有從而弗及既𦵏慨焉如不及其反而息¶
　集説曰顔丁魯人皇皇猶栖栖也望望徃而不顧之¶
　貌慨感悵之意始死形可見也既殯柩可見也𦵏則¶
　無所見矣如有從而弗及似有可及之處也𦵏後則¶
　不復如有所從矣故但言如不及其反又云而息者¶
　息猶待也不忍決忘其親猶且行且止以待其親之¶
　反也盖𦵏者徃而不反然孝子於迎精而反之時猶¶
<pb:KR1d0071_WYG_004-30a>¶
　如有所疑也¶
子張問曰書云髙宗三年不言言乃讙有諸仲尼曰胡¶
為其不然也古者天子崩王世子聽於冡宰三年¶
　集説曰言乃讙者命令所布人心喜悦也¶
知悼子卒未𦵏平公飲酒師曠李調侍鼓鐘杜蕢自外¶
來聞鐘聲曰安在曰在寢杜蕢入寢歴階而升酌曰曠¶
飲斯又酌曰調飲斯又酌堂上北面坐飲之降趨而出¶
　集説曰知悼子晉大夫名盈平公晉侯彪也凡三酌¶
<pb:KR1d0071_WYG_004-30b>¶
　既罸二子又自罰也¶
平公呼而進之曰蕢曩者爾心或開予是以不與爾言¶
爾飲曠何也曰子卯不樂知悼子在堂斯其為子夘也¶
大矣曠也大師也不以詔是以飲之也¶
　集説曰言爾之初入我意爾必有所諫教開發於我¶
　我是以不先與爾言乃三酌之後竟不言而出爾之¶
　飲曠何説也蕢言桀以乙夘日死紂以甲子日死謂¶
　之疾日故君不舉樂在堂在殯也況君於卿大夫比¶
<pb:KR1d0071_WYG_004-31a>¶
　𦵏不食肉比卒哭不舉樂悼子在殯而可作樂燕飲¶
　乎桀紂異代之君悼子同體之臣故以為大於子夘¶
　也詔告也罰其不告之罪也¶
爾飲調何也曰調也君之䙝臣也為一飲一食忘君之¶
疾是以飲之也¶
　集説曰言調為近習之臣貪於一飲一食而忘君違¶
　禮之疾故罸之也¶
爾飲何也曰蕢也宰夫也非刀七是共又敢與知防是¶
<pb:KR1d0071_WYG_004-31b>¶
以飲之也¶
　集説曰非猶不也宰夫職在刀七今乃不専供刀七¶
　之職而敢與知諫爭防閑之事是侵官矣故自罰也¶
平公曰寡人亦有過焉酌而飲寡人杜蕢洗而揚觶公¶
謂侍者曰如我死則必母廢斯爵也至于今既畢獻斯¶
揚觶謂之杜舉¶
　集説曰揚觶舉觶也盥洗而後舉致潔敬也平公自¶
　知其過既命蕢以酌又欲以此爵為後世戒故記者¶
<pb:KR1d0071_WYG_004-32a>¶
　云至今晉國行燕禮之終必舉此觶謂之杜舉者言¶
　此觶乃昔者杜蕢所舉也春秋傳作杜蒯文亦不同¶
公叔文子卒其子戌請諡於君曰日月有時將𦵏矣請¶
所以易其名者¶
　集説曰文子衛大夫名㧞君靈公也大夫士三月而¶
　𦵏有時猶言有數也死則諱其名故為之諡所以代¶
　其名也¶
君曰昔者衛國凶饑夫子為粥與國之餓者是不亦恵¶
<pb:KR1d0071_WYG_004-32b>¶
乎昔者衛國有難夫子以其死衛寡人不亦貞乎夫子¶
聽衛國之政修其班制以與四鄰交衛國之社稷不辱¶
不亦文乎故謂夫子貞恵文子¶
　集説曰魯昭公二十年盜殺衛侯之兄縶時齊豹作¶
　亂公如死鳥此衛國之難也班者専畢之㳄制者多¶
　寡之節因舊典而修舉之也據先後則恵在前論小¶
　大則貞為重故不曰恵貞而曰貞恵也此三字為諡¶
　而惟稱文子者鄭云文足以兼之¶
<pb:KR1d0071_WYG_004-33a>¶
石駘仲卒無適子有庶子六人卜所以為後者曰沐浴¶
佩玉則兆五人者皆沐浴佩玉石祁子曰孰有執親之¶
䘮而沐浴佩玉者乎不沐浴佩玉石祁子兆衛人以龜¶
為有知也¶
　集説曰駘仲衛大夫曰沐浴佩玉則兆卜人之言也¶
　　方氏曰兆亦有凶卜者以求吉為主故經以兆言¶
　吉也¶
陳子車死於衛其妻與其家大夫謀以殉𦵏定而后陳¶
<pb:KR1d0071_WYG_004-33b>¶
子亢至以告曰夫子疾莫養於下請以殉𦵏¶
　集説曰子車齊大夫子亢其兄弟即孔子弟子子禽¶
　也不稱死而稱疾諱之也下地下也於是欲殺人以¶
　殉𦵏定謂己議定所殺之人也¶
子亢曰以殉𦵏非禮也雖然則彼疾當養者孰若妻與¶
宰得已則吾欲已不得已則吾欲以二子者之為之也¶
於是弗果用¶
　集説曰宰即家大夫也二子謂妻與宰也子亢若但¶
<pb:KR1d0071_WYG_004-34a>¶
　言非禮未必能止之今以當養者為當殉則不期其¶
　止而自止矣¶
子路曰傷哉貧也生無以為養死無以為禮也孔子曰¶
啜菽飲水盡其歡斯之謂孝斂首足形還𦵏而無椁稱¶
其財斯之謂禮¶
　疏曰以菽為粥以常啜之飲水更無餘物以水而已¶
　盡其歡使親盡其歡樂也　集説曰世固有三牲之¶
　養而不能歡者亦有厚𦵏以為觀美而不知䧟於僭¶
<pb:KR1d0071_WYG_004-34b>¶
　禮之罪者知此則孝與禮可得而盡矣又何必傷其¶
　貧乎還𦵏説見上篇¶
衛獻公出奔反於衛及郊將班邑於從者而后入栁莊¶
曰如皆守社稷則孰執羈靮而從如皆從則孰守社稷¶
君反其國而有私也毋乃不可乎弗果班¶
　集説曰獻公以魯襄十四年奔齊二十六年歸衛羈¶
　所以絡馬靮所以鞚馬莊之意謂居者行者均之為¶
　國不當獨賞從者以示私恩¶
<pb:KR1d0071_WYG_004-35a>¶
衛有大史曰栁莊寢疾公曰若疾革雖當祭必告公再¶
拜稽首請於尸曰有臣栁莊也者非寡人之臣社稷之¶
臣也聞之死請徃不釋服而徃遂以襚之與之邑裘氏¶
與縣潘氏書而納諸棺曰世世萬子孫毋變也¶
　集説曰以衣服贈死者曰禭裘縣潘二邑名萬子孫¶
　謂莊之後世也莊之疾公嘗命其家若當疾亟之時¶
　我雖在祭事亦必入告及其死也果當公行事之際¶
　遂不釋祭服而徃因釋以襚之又賜之二邑此雖見¶
<pb:KR1d0071_WYG_004-35b>¶
　國君尊賢之意然棄祭事而不終以諸侯之命服而¶
　襚大夫書封邑之劵而納諸棺皆非禮矣¶
陳乾昔寢疾屬其兄弟而命其子尊己曰如我死則必¶
大為我棺使吾二婢子夾我陳乾昔死其子曰以殉𦵏¶
非禮也況又同棺乎弗果殺¶
　集説曰屬如周禮屬民讀法之屬猶合也聚也記者¶
　善尊己守正而不從其父之亂命¶
仲遂卒于垂壬午猶繹萬入去籥仲尼曰非禮也卿卒¶
<pb:KR1d0071_WYG_004-36a>¶
不繹¶
　集説曰仲遂魯莊公子東門襄仲也為魯卿垂齊地¶
　名祭宗廟之明日又設祭禮以尋繹昨日之祭謂之¶
　繹殷謂之肜言壬午則正祭辛巳日也萬舞執干以¶
　舞也籥舞吹籥以舞也萬入去籥者言此繹祭時以¶
　仲遂之卒但用無聲之干舞以入去有聲之籥舞而¶
　不用也¶
季康子之母死公輸若方小斂般請以機封將從之公¶
<pb:KR1d0071_WYG_004-36b>¶
肩假曰不可夫魯有初¶
　集説曰公輸氏若名為匠師方小年尚㓜也斂小棺¶
　於椁也般若之族素多技巧見若掌斂事而年㓜欲¶
　代之而試用其巧技也機窆謂以機闗轉動之器下¶
　棺不用碑與繂也魯有初言魯國自有故事也¶
公室視豐碑三家視桓楹¶
　註曰視豐碑僭天子也視桓楹僭諸侯　疏曰凡言¶
　視者比擬之辭豐碑斵大木為之形如石碑於椁前¶
<pb:KR1d0071_WYG_004-37a>¶
　後及兩旁樹之穿鑿去碑中之木令使空於空間著¶
　鹿盧鹿盧兩頭各入碑木以紼之一頭縶棺緘以一¶
　頭繞鹿盧既訖而人各背碑負紼末頭聽鼔聲以漸¶
　卻行而下之天子六紼四碑前後各重鹿盧凡天子¶
　之𦵏掘地以為方壙漢書謂之方中又方中之内先¶
　累椁於其方中南畔為羨道以蜃車載柩至壙説而¶
　載以龍輴從羡道而入至方中乃屬紼於棺之緘從¶
　上而下棺入於椁之中於此之時用碑紼也桓楹不¶
<pb:KR1d0071_WYG_004-37b>¶
　似碑形如大楹耳通而言之亦曰碑説文桓郵亭表¶
　也如今之橋旁表柱也諸侯四繂二碑兩柱為一碑¶
　而施鹿盧故註云四植也大夫二繂亦二碑但柱形¶
　不得粗大士二繂無碑¶
般爾以人之母嘗巧則豈不得以其母以嘗巧者乎則¶
病者乎噫弗果從¶
　疏曰嘗試也以己字言爾欲以人母嘗試己之巧事¶
　誰有强逼於爾而為此乎豈不得休己者哉母無也¶
<pb:KR1d0071_WYG_004-38a>¶
　又語之云其毋以人母嘗試己巧則於爾病者乎言¶
　不得嘗巧豈於爾有所病假言畢乃更噫而傷歎於¶
　是衆人遂止　集説曰一説言爾以他人母試巧而¶
　廢其當用之禮則亦豈不得自以己母試巧而不用¶
　禮乎則於爾心亦有所病而不安乎盖使之反求諸¶
　心以己度人而知其不可也¶
戰于郎公叔禺人遇負杖入保者息曰使之雖病也任¶
之雖重也君子不能為謀也士弗能死也不可我則既¶
<pb:KR1d0071_WYG_004-38b>¶
言矣與其鄰重汪踦徃皆死焉魯人欲勿殤重汪踦問¶
於仲尼仲尼曰能執干戈以衛社稷雖欲勿殤也不亦¶
可乎¶
　集説曰戰于郎魯哀公十一年齊伐魯也禺人昭公¶
　子公為也遇魯人之避齊師將入保疲倦加其杖頸¶
　上兩手掖之休息者保縣邑小城禺人乃歎之曰徭¶
　役之煩雖不能堪也税歛之數雖過於厚也若上之¶
　人協心以禦冦難猶可塞責也今卿大夫不能畫謀¶
<pb:KR1d0071_WYG_004-39a>¶
　䇿士不能捐身以死難豈人臣事君之道哉甚不可¶
　也我既出此言矣可不思踐吾言乎於是與其鄰之¶
　童子汪踦者皆徃鬭而死於敵魯人以踦有成人之¶
　行欲以成人之䘮禮𦵏之而孔子善其權禮之當也¶
子路去魯謂顔淵曰何以贈我曰吾聞之也去國則哭¶
于墓而后行反其國不哭展墓而入¶
　註曰無君事主於孝哭哀去也展省視之¶
謂子路曰何以處我子路曰吾聞之也過墓則式過祀¶
<pb:KR1d0071_WYG_004-39b>¶
則下¶
　疏曰墓謂他家墳祀謂神位有屋樹者居無事主於¶
　恭敬故或式或下也他墳尚式則己祖先墳墓當下¶
　也¶
工尹商陽與陳棄疾追呉師及之陳棄疾謂工尹商陽¶
曰王事也子手弓而可手弓子射諸射之斃一人韔弓¶
又及謂之又斃二人毎斃一人揜其目止其御曰朝不¶
坐燕不與殺三人亦足以反命矣孔子曰殺人之中又¶
<pb:KR1d0071_WYG_004-40a>¶
有禮焉¶
　疏曰朝與燕皆在寢若路門外正朝則大夫以下皆¶
　立若燕朝在於路寢則大夫坐於上如孔子攝齊升¶
　堂是也升堂則坐矣燕亦在寢燕禮獻卿大夫之後¶
　西階上獻士無升堂之文是士立於下也鄭註射者¶
　在左戈盾在右御在中央謂兵車參乘之法此謂凡¶
　常戰士若是元帥則在中央鼓下御者在左戈盾亦¶
　在右若天子諸侯親將亦居鼔下若非元帥則皆在¶
<pb:KR1d0071_WYG_004-40b>¶
　左御者在中若非兵車則尊者在左　集説曰工尹¶
　楚官名追呉師事在魯昭公十二年子手弓而可為¶
　句使之執弓也手弓商陽之弓在手也韔弓衣也謂¶
　之再告之也掩目而不忍視之御而不忍驅有惻隠¶
　之心焉商陽自言位卑禮薄如此亦可以稱塞矣孔¶
　子謂其有禮以敗北之師本易窮而商陽乃能節制¶
　其縱殺之心是仁意與禮節並行非事君之禮止於¶
　是也特取其善於追敗者亦非謂臨敵未決而不忍¶
<pb:KR1d0071_WYG_004-41a>¶
　殺人也¶
諸侯伐秦曹桓公卒于㑹諸侯請含使之襲¶
　集説曰曹伯之卒魯成公十三年也廬諡宣言桓聲¶
　之誤也含者以朋友有相啖食之道襲賤者之事諸¶
　侯從之不知禮也¶
襄公朝于荆康王卒荆人曰必請襲魯人曰非禮也荆¶
人强之巫先拂柩荆人悔之¶
　疏曰荆王以二十八年十二月死至明年正月則殯¶
<pb:KR1d0071_WYG_004-41b>¶
　已乆云襲者謂加衣於殯非為尸加衣　集説曰荆¶
　楚之本號魯僖公元年始稱楚魯襄公以二十八年¶
　朝楚適遭楚子昭之䘮請襲欲使襄公衣之魯人知¶
　非禮而不能違於是以君臨臣䘮之禮先之及其覺¶
　之而悔已無及矣此其適權變之宜足以雪恥¶
滕成公之䘮使子叔敬叔弔進書子服恵伯為介及郊¶
為懿伯之忌不入恵伯曰政也不可以叔父之私不將¶
公事遂入¶
<pb:KR1d0071_WYG_004-42a>¶
　集説曰滕成公之䘮在魯昭公之三年敬叔宣公弟¶
　叔肸之曽孫叔弓也恵伯慶父元孫之子名椒於世¶
　㳄敬叔是桓公七世孫恵伯是六世孫敬叔稱恵伯¶
　為叔父懿伯則恵伯之叔父而敬叔之五從祖進書¶
　奉進魯君之弔書也介副也　劉氏曰案左傳云及¶
　郊遇懿伯之忌此作為二字雖異而皆先言及郊而¶
　後言忌可見是及郊方遇忌也或者忌字只是忌日¶
　懿伯是敬叔從祖適及滕郊而遇此日故欲緩至㳄¶
<pb:KR1d0071_WYG_004-42b>¶
　日乃入故恵伯以禮曉之曰公事有公利無私忌乃¶
　先入而叔弓亦遂入焉此説固可通然亦未知然否¶
　闕之可也¶
哀公使人弔蕢尚遇諸道辟於路畫宫而受弔焉¶
　集説曰哀公魯君辟於路辟讀為闢謂除闢道路以¶
　畫宫室之位而受弔也¶
曽子曰蕢尚不如杞梁之妻之知禮也齊莊公襲莒于¶
奪杞梁死焉其妻迎其柩於路而哭之哀¶
<pb:KR1d0071_WYG_004-43a>¶
　集説曰魯襄公二十三年齊侯襲莒襲者以輕兵掩¶
　其不備而攻之也左傳言杞植華還載甲夜入且于¶
　之隧且于莒邑名隧狹路也鄭云或為兑故讀奪為¶
　兑梁即植以戰死故妻迎其柩¶
莊公使人弔之對曰君之臣不免於罪則將肆諸市朝¶
而妻妾執君之臣免於罪則有先人之敝廬在君無所¶
辱命¶
　集説曰肆陳尸也妻妾執拘執其妻妾也左傳言齊¶
<pb:KR1d0071_WYG_004-43b>¶
　侯弔諸室¶
孺子䵍之䘮哀公欲設撥問於有若有若曰其可也君¶
之三臣猶設之顔栁曰天子龍輴而椁幬諸侯輴而設¶
幬為榆沈故設撥三臣者廢輴而設撥竊禮之不中者¶
也而君何學焉¶
　集説曰䵍哀公之少子撥可撥引輴車所謂紼三臣¶
　魯之三家也顔栁言天子之殯用輴車載柩而畫轅¶
　為龍椁幬者累材作椁而題凑其木幬覆棺上而後¶
<pb:KR1d0071_WYG_004-44a>¶
　塗之諸侯則以輴載柩不畫龍亦累木為椁設木於¶
　上以幬之不為題凑直横木覆之亦泥其上榆沈以¶
　水浸榆白皮之汁以播地取其引車不澁滯也今三¶
　家廢輴不用而猶設撥是徒有竊禮之罪而非有中¶
　用之實者也¶
悼公之母死哀公為之齊衰有若曰為妾齊衰禮與公¶
曰吾得已乎哉魯人以妻我¶
　註曰哀公之妾言國人皆名之為我妻重服嬖妾文¶
<pb:KR1d0071_WYG_004-44b>¶
　過非也　疏曰天子諸侯絶旁期於妾無服惟大夫¶
　為貴妾緦¶
季子臯𦵏其妻犯人之禾申詳以告曰請庚之子臯曰¶
孟氏不以是罪予朋友不以是棄予以吾為邑長於斯¶
也買道而𦵏後難繼也¶
　劉氏曰季子臯孔子弟子髙柴也庚償也夫子嘗曰¶
　柴也愚觀家語所稱及此經所記泣血三年及成人¶
　為衰之事觀之賢可知矣此𦵏妻犯禾亦為成宰時¶
<pb:KR1d0071_WYG_004-45a>¶
　事有無固不可知然曰孟氏不以是罪予朋友不以¶
　是棄予者以犯禾之失小而買道之害大也何也以¶
　我為邑宰尚買道而𦵏則後必為例而難乎為繼者¶
　矣　坡謂記此者以其識大體也大都民不可逞果¶
　子臯從而庚之後有𦵏者不必犯禾奸民必妄指他¶
　端阻之買道且曰邑宰尚然此俗可以數世不弭所¶
　謂小不忍者是也閲世變乃知前人之逺¶
仕而未有禄者君有饋焉曰獻使焉曰寡君違而君薨¶
<pb:KR1d0071_WYG_004-45b>¶
弗為服也¶
　集説曰王制云位定然後禄之此盖初試為士未賦¶
　廩禄者有饋於君則稱獻出使他國則稱寡君此二¶
　事皆與羣臣同獨違離之後而君薨則不為舊君服¶
　此則與羣臣異所以然者以其未嘗食君之禄也¶
　方氏曰其曰違則居其國之時固服之矣¶
虞而立尸有几筵¶
　集説曰未𦵏之前事以生者之禮𦵏則親形已藏故¶
<pb:KR1d0071_WYG_004-46a>¶
　虞祭則立尸以象神也筵席也大歛之奠雖有席而¶
　無凡此時則設几與筵相配也¶
卒哭而諱生事畢而鬼事始已¶
　集説曰卒哭而諱其名盖事生之禮已畢事鬼之事¶
　始矣已語辭¶
既卒哭宰夫執木鐸以命于宫曰舍故而諱新自寢門¶
至于庫門¶
　集説曰周禮大䘮小䘮宰夫掌其戒令故卒哭後使¶
<pb:KR1d0071_WYG_004-46b>¶
　宰夫執木鐸振之以命令于宫中又出宫從寢門至¶
　于庫門故謂髙祖之父當遷者諱多則難避故使之¶
　舍舊諱而諱新死者之名也以其親盡故可不諱寢¶
　門路門庫門是魯之外門也¶
二名不偏諱夫子之母名徴在言在不稱徴言徴不稱¶
在¶
　集説曰二名二字為名也此記避諱之禮¶
軍有憂則素服哭于庫門之外赴車不載櫜韔¶
<pb:KR1d0071_WYG_004-47a>¶
　集説曰櫜甲衣韔弓衣甲不入櫜弓不入韔兵不戢¶
　示當報也　方氏曰戰勝而還謂之愷則敗為之憂¶
　宜矣素服哭以䘮禮處之也必於庫門之外者以近¶
　廟也師出受命于祖無功則於祖命辱矣無車告赴¶
　於國之車凡告䘮曰赴車以告敗為名與素服同義¶
有焚其先人之室則三日哭故曰新宫火亦三日哭¶
　註曰哭者哀精神之有虧傷　集説曰先人之室宗¶
　廟也魯成公三年焚宣公之廟神主初入故曰新宫¶
<pb:KR1d0071_WYG_004-47b>¶
　春秋書二月甲子新宫災三日哭註云書其得禮此¶
　言故曰者謂春秋文也¶
孔子過泰山側有婦人哭於墓者而哀夫子式而聽之¶
使子路問之曰子之哭也壹似重有憂者而曰然昔者¶
吾舅死於虎吾夫又死焉今吾子又死焉夫子曰何為¶
不去也曰無苛政夫子曰小子識之苛政猛於虎也¶
　疏曰壹者決定之辭¶
魯人有周豐也者哀公執摯請見之¶
<pb:KR1d0071_WYG_004-48a>¶
　註曰下賢也摯禽摯也諸侯而用禽摯降尊就卑之¶
　義¶
而曰不可¶
　註曰辭君以尊見卑士禮先王異爵者請見之則辭¶
公曰我其己夫使人問焉曰有虞氏未施信於民而民¶
信之夏后氏未施敬於民而民敬之何施而得斯於民¶
也對曰墟墓之間未施哀於民而民哀社稷宗廟之中¶
未施敬於民而民敬¶
<pb:KR1d0071_WYG_004-48b>¶
　註曰言民見悲哀之處則悲哀見莊敬之處則莊敬¶
　非必有使之者墟毁滅無後之地¶
殷人作誓而民始畔周人作㑹而民始疑¶
　疏曰此據身無誠信徒作誓盟民因誓因盟而始離¶
　畔非謂殷人始作誓周人始作㑹若啟作甘誓禹㑹¶
　塗山皆身有誠信於事善也¶
苟無禮義忠信誠愨之心以涖之雖固結之民其不解¶
乎¶
<pb:KR1d0071_WYG_004-49a>¶
　熊氏曰禮義忠信誠慤之心虞夏以之感人者此矣¶
　苟無是心以涖之則結之雖固民亦解而散矣¶
䘮不慮居毁不危身䘮不慮居為無廟也毁不危身為¶
無後也¶
　註曰慮居謂賣舍宅以奉䘮危身謂憔悴將滅性¶
　劉氏曰家廢則宗廟不能以獨存矣以死傷生則君¶
　子謂之無子矣¶
延陵季子適齊於其反也其長子死𦵏於嬴博之間孔¶
<pb:KR1d0071_WYG_004-49b>¶
子曰延陵季子吳之習於禮者也徃而觀其𦵏焉¶
　註曰季子名札魯昭二十七年呉公子札聘於上國¶
　是也季子護國居延陵因號焉嬴博齊地今泰山縣¶
　是也¶
其坎深不至於泉其斂以時服既𦵏而封廣輪揜坎其¶
髙可隠也既封左袒右還其封且號者三曰骨肉歸復¶
于土命也若魂氣則無不之也無不之也而遂行孔子¶
曰延陵季子之於禮也其合矣乎¶
<pb:KR1d0071_WYG_004-50a>¶
　集説曰不至於泉謂得淺深之宜也時服隨死時之¶
　寒暑所衣也封築土為墳也横曰廣直曰輪下則僅¶
　足以揜坎上則纔至於可隠皆儉制也左袒以示陽¶
　之變右還以示陰之歸骨肉之歸土陰之降也魂氣¶
　之無不之陽之升也陰陽氣也命者氣之所鍾也季¶
　子以骨肉歸復于土為命者此精氣為物之有盡謂¶
　魂氣則無不之者此逰魂為變之無方也壽夭得於¶
　有生之初可以言命魂氣散於既死之後不可以言¶
<pb:KR1d0071_WYG_004-50b>¶
　命也再言無不之也者愍傷離訣之至情而冀其魂¶
　之隨己以歸也不惟適旅𦵏之莭而又且通幽明之¶
　故宜夫子之善之也然為疑辭而不為決辭者盖季¶
　子乃隨時處中之道稱其有無而不盡拘乎禮者也¶
　故夫子不直曰季子之於禮也合矣而不加其乎二¶
　字使人由辭以得意也讀者詳之¶
邾婁考公之䘮徐君使容臣來弔含曰寡君使容居坐¶
含進侯玉其使容臣以含¶
<pb:KR1d0071_WYG_004-51a>¶
　註曰欲親含非也含不使賤者君行則親含大夫歸¶
　含耳　疏曰昭二十年呉滅徐此云徐僭稱王者滅¶
　而復興至春秋之後强大僭號君行則親含如上曹¶
　桓公諸侯請含是也大夫歸含如雜記諸侯之䘮君¶
　使人弔含贈襚是也凢行含禮未斂之前士則主人¶
　親含大夫以上即使人含若斂後至殯𦵏有來含者¶
　親自致璧於柩及殯上者謂之親含若但致命以璧¶
　授主人主人受之謂之不親含　集説曰徐君使其¶
<pb:KR1d0071_WYG_004-51b>¶
　臣容居來弔且致含言寡君使我親坐而行含以進¶
　侯玉於邾君侯玉者徐自擬天子以邾君為己之諸¶
　侯言進侯氏以玉也其使容居以含者容居求即行¶
　含禮也¶
有司曰諸侯之來辱敝邑者易則易于則于易于雜者¶
未之有也¶
　集説曰邾之有司拒之言諸侯之辱來邾國者人臣¶
　來而其事簡易則行人臣簡易之禮人君來而其事¶
<pb:KR1d0071_WYG_004-52a>¶
　廣大則行人君廣大之禮于猶迂也有廣逺之意今¶
　人臣來而欲行人君之禮是易于相雜矣我國未有¶
　此也¶
容居對曰容居聞之事君不敢忘其君亦不敢遺其祖¶
昔我先君駒王西討濟於河無所不用斯言也容居魯¶
人不敢忘其祖¶
　集説曰容居又答言事君者不敢忘其君我奉命如¶
　此今不能行是忘吾君也為人子孫當守先世之訓¶
<pb:KR1d0071_WYG_004-52b>¶
　故亦不敢遺吾祖也居盖徐之公族耳且言昔者我¶
　之先君駒王濟河而西討無一處不用此稱王之言¶
　自言其疆土廣大乆已行王者之禮也又自言我非¶
　譎詐者乃魯鈍之人是以不敢忘吾祖欲邾人之信¶
　其言也此著徐國君臣之僭且明邾有司不能終正¶
　當時之僭也¶
子思之母死於衛赴於子思子思哭於廟門人至曰庶¶
氏之母死何為哭於孔氏之廟乎子思曰吾過矣吾過¶
<pb:KR1d0071_WYG_004-53a>¶
矣遂哭於他室¶
　集説曰伯魚卒其妻嫁於衛之庶氏嫁母於廟絶族¶
　故不得哭之於廟¶
天子崩三日祝先服五日官長服七日國中男女服三¶
月天下服¶
　疏曰祝大祝商祝也服服杖也是䘮服之數故呼杖¶
　為服祝佐含斂先服故先杖也故子亦三日而杖官¶
　長大夫士亦服杖也服在祝後故五日國中男女謂¶
<pb:KR1d0071_WYG_004-53b>¶
　畿内民及庶人在官者服齊衰三月而除必待七日¶
　者天子七日而殯殯後嗣王成服故民得成服也無¶
　杖三月天下服者謂諸侯之大夫為王繐衰既𦵏而¶
　除近者亦不待三月今據逺者為言耳何以知其或¶
　杖服或衰服案䘮大記及䘮服四制云云然四制云¶
　七日授士杖此云五日士杖者崔氏云此據朝廷之¶
　士四制言邑宰之士也¶
虞人致百祀之木可以為棺椁者斬之不至者廢其祀¶
<pb:KR1d0071_WYG_004-54a>¶
刎其人¶
　疏曰為王殯後事也百祀者王畿内諸臣采地之祀¶
　也既殯旬而布材故虞人斬百祀之木可以為周棺¶
　之椁者送之也必取祀木者賀瑒云君者徳著幽顯¶
　若存則人神均其慶殁則靈祗等其哀傷也¶
齊大饑黔敖為食於路以待餓者而食之有餓者蒙袂¶
輯屨貿貿然來黔敖左奉食右執飲曰嗟來食揚其目¶
而視之曰予唯不食嗟來之食以至於斯也從而謝焉¶
<pb:KR1d0071_WYG_004-54b>¶
終不食而死曽子聞之曰微與其嗟也可去其謝也可¶
食¶
　集説曰蒙袂以袂蒙面也輯屨輯歛其足言困憊而¶
　行蹇也貿貿垂頭䘮氣之貌嗟來食歎閔之而使來¶
　食也從就也微與猶言細故末莭謂嗟來之言雖不¶
　敬然亦非大過故其嗟雖可去而謝焉則可食矣¶
邾婁定公之時有弑其父者有司以告公瞿然失席曰¶
是寡人之罪也曰寡人嘗學斷斯獄矣臣弑君凢在官¶
<pb:KR1d0071_WYG_004-55a>¶
者殺無赦子弑父凢在宫者殺無赦殺其人壊其室洿¶
其宫而豬焉盖君踰月而后舉爵¶
　疏曰在宫諸本或為在官恐與上在官相涉而誤也¶
　豬是水聚之名　集説曰瞿然驚怪之貌在官者諸¶
　臣也在宫者家人也夫下之惡無大於此者是以人¶
　皆得以誅之無赦之之理惟其妻及子孫不可討之¶
　也君不舉爵以人倫大變亦教化不明所致故傷悼¶
　而自貶耳¶
<pb:KR1d0071_WYG_004-55b>¶
晉獻文子成室晉大夫發焉張老曰美哉輪焉美哉奐¶
焉歌於斯哭於斯聚國族於斯文子曰武也得歌於斯¶
哭於斯聚國族於斯是全要領以從先大夫於九京也¶
北面再拜稽首君子謂之善頌善禱¶
　註曰晉卿大夫之墓地在九原　疏曰歌謂祭時奏¶
　樂也大夫祭無樂而春秋時或有之也領頸也古者¶
　罪重腰斬罪輕頸刑先大夫文子父祖也　集説曰¶
　晉獻舊説謂晉君獻之謂賀也然疑獻文二字皆趙¶
<pb:KR1d0071_WYG_004-56a>¶
　武諡如貞恵文子之類諸大夫發禮徃賀記者因述¶
　張老之言輪輪囷髙大也奐奐爛衆多也歌祭祀作¶
　樂也哭死䘮哭泣也聚國族燕集國賓聚㑹宗旅也¶
　頌者美其事而祝其福禱者祈以免禍也張老之言¶
　善於頌武子所答善於禱也¶
仲尼之畜狗死使子貢埋之曰吾聞之也敝帷不棄為¶
埋馬也敝葢不棄為埋狗也邱也貧無盖於其封也亦¶
予之席毋使其首䧟焉¶
<pb:KR1d0071_WYG_004-56b>¶
　集説曰狗馬皆有力於人故特示恩也¶
路馬死埋之以帷¶
　集説曰謂君之乘馬死則特以帷埋之不用敝帷也¶
　方氏曰魯昭公乘馬塹而死以帷裹之¶
季孫之母死哀公弔焉曽子與子貢弔焉閽人為君在¶
弗内也曽子與子貢入於其廐而修容焉子貢先入閽¶
人曰鄉者已告矣曽子後入閽人辟之¶
　集説曰鄉者已告言先已告於主人矣¶
<pb:KR1d0071_WYG_004-57a>¶
涉内霤卿大夫皆辟位公降一等而揖之君子言之曰¶
盡飾之道斯其行者逺矣¶
　集説曰内霤門屋後簷也行者逺猶言感動之大也¶
　　劉氏曰此章可疑¶
陽門之介夫死司城子罕入而哭之哀晉人之覘宋者¶
反報於晉侯曰陽門之介夫死而子罕哭之哀而民説¶
殆不可伐也¶
　註曰陽門宗國門名介夫甲衛士宋以武公諱司空¶
<pb:KR1d0071_WYG_004-57b>¶
　為司城子罕戴公子樂甫術之後樂喜也覘闚視也¶
孔子聞之曰善哉覘國乎詩云凢民有䘮扶服救之雖¶
微晉而已天下其孰能當之¶
　集説曰孔子善之以其識治體也詩𨚍風谷風之篇¶
　扶服致力之義微無也夫子引詩而言宋國雖以子¶
　罕得人心可無晉憂而已然天下亦孰能當之甚言¶
　人心之足恃也¶
魯莊公之䘮既𦵏而絰不入庫門士大夫既卒哭麻不¶
<pb:KR1d0071_WYG_004-58a>¶
入¶
　集説曰莊公卒子□弑而慶父作亂閔公時年八嵗¶
　絰葛絰也諸侯弁絰葛而𦵏𦵏畢閔公即除凶服於¶
　庫門之外而以吉服嗣位故云絰不入庫門也絰不¶
　入衰亦不入可知士大夫則仍麻絰直俟卒哭乃不¶
　以麻絰入庫門葢閔公既吉服不與虞與卒哭之祭¶
　故羣臣既虞不服受服至卒哭總除記禍亂恐迫禮¶
　所由廢¶
<pb:KR1d0071_WYG_004-58b>¶
孔子之故人曰原壤其母死夫子助之沐椁原壤登木¶
曰乆矣予之不託於音也歌曰貍首之斑然執女手之¶
卷然夫子為弗聞也者而過之從者曰子未可以已乎¶
夫子曰邱聞之親者毋失其為親也故者毋失其為故¶
也¶
　或問朱子原壤登木而歌夫子為弗聞而過之待之¶
　自好及其夷俟則以杖叩脛莫太過否曰這説却差¶
　如壤之歌乃是大惡若要理㑹不可但已只得且休¶
<pb:KR1d0071_WYG_004-59a>¶
　至其夷俟之時不可不教誨故直責之復叩其脛自¶
　當如此若如今説則是不要管他郤非朋友之道矣¶
　　劉氏曰沐治也原壤母卒夫子助之治椁壤登已¶
　治之椁木而言乆矣我之不託興於咏歌之音也如¶
　貍首之斑言木文之華也卷與拳同如執女手之拳¶
　言沐椁之滑膩也壤之廢敗禮法甚矣夫子佯為不¶
　聞而過去以避之從者見其無禮疑夫子必當已絶¶
　其交故問曰子未當已絶之乎夫子言為親戚者雖¶
<pb:KR1d0071_WYG_004-59b>¶
　有非禮未可遽失其親戚之情也為故舊者雖有非¶
　禮未可遽失其故舊之好也此聖人隠惡全交之意¶
趙文子與叔譽觀乎九原文子曰死者如何作也吾誰¶
與歸¶
　集説曰文子晉大夫名武叔譽叔向也言卿大夫之¶
　死而𦵏於此者多矣假令可以再生而起吾於衆大¶
　夫誰從乎文子葢設此説欲與叔向共論前人賢否¶
　也¶
<pb:KR1d0071_WYG_004-60a>¶
叔譽曰其陽處父乎文子曰行幷植於晉國不没其身¶
其知不足稱也¶
　集説曰處父晉襄公之傅幷者兼衆事於已是専權¶
　也植者剛强自立之意所行如此故為&KR0546;射姑所殺¶
　不得善終其身是不智也¶
其舅犯乎文子曰見利不顧其君其仁不足稱也¶
　集説曰又稱子犯可歸文子言子犯從文公十九年¶
　於外及反國危疑之時當輔之入以定其事乃及河¶
<pb:KR1d0071_WYG_004-60b>¶
　而授璧以辭此盖為他日髙爵厚禄之計故以此言¶
　要君求利也豈顧其君之安危哉是不仁也¶
我則隨武子乎利其君不忘其身謀其身不遺其友晉¶
人謂文子知人¶
　註曰武子士㑹也食邑於隨范字季　疏曰凢人利¶
　君者多性行偏特不顧其身今武子既能利君又能¶
　不忘其身利其君者謂進思盡忠不忘其身者保全¶
　父母謀其身不遺其友者凢人謀身多獨善於已遺¶
<pb:KR1d0071_WYG_004-61a>¶
　棄故舊今武子既能謀身又能不遺其朋友此二句¶
　言武子徳行𢎞廣外内周備¶
文子其中退然如不勝衣其言呐呐然如不出諸其口¶
　集説曰中身也鄉射記曰弓二寸以為侯中退然謙¶
　卑怯弱之貌呐呐聲低而語緩也如不出諸其口似¶
　不能言者¶
所舉於晉國管庫之士七十有餘家生不交利死不屬¶
其子焉¶
<pb:KR1d0071_WYG_004-61b>¶
　集説曰管鍵也即今之鎖庫之藏物以管為開閉之¶
　限管庫之士賤職也知其賢而舉之即不遺友之實¶
　雖有舉用之恩於其人而生則不與之交利將死亦¶
　不以其子屬託之廉潔之至¶
叔仲皮學子栁叔仲皮死其妻魯人也衣衰而繆絰叔¶
仲衍以告請繐衰而環絰曰昔者吾䘮姑姊妹亦如斯¶
末吾禁也退使其妻繐衰而環絰¶
　疏曰言叔仲皮教訓其子子栁而子栁猶不知禮叔¶
<pb:KR1d0071_WYG_004-62a>¶
　仲皮死子栁妻雖是魯鈍婦人猶知為舅著齊衰而¶
　首服繆絰衍是皮之弟子栁之叔見當時婦人好尚¶
　輕細告子栁云汝妻何以著非禮之服子栁見時皆¶
　如此亦以為然乃請於衍令其妻身著繐衰首服環¶
　絰衍又答云昔者吾䘮姑姊妺亦如此繐衰環絰無¶
　人相禁止也子栁得衍此言退使其妻著繐衰而環¶
　絰樛謂两股相交也五服之絰皆然惟弔服環絰不¶
　樛環絰者一股所謂纒絰也子栁既受學於父不肯¶
<pb:KR1d0071_WYG_004-62b>¶
　粥庶弟之母非是下愚而不知其非禮眀當時皆著¶
　輕細故也¶
成人有其兄死而不為衰者聞子臯將為成宰遂為衰¶
成人曰蠶則績而蟹有匡范則冠而蟬有緌兄則死而¶
子臯為之衰¶
　集説曰成魯邑名匡背殻以匡也范蜂也緌為蜩喙¶
　長在腹下　朱氏曰絲之績者必由乎匡之所盛然¶
　蟹之有匡非為蠶之績也為背而已首之冠者必資¶
<pb:KR1d0071_WYG_004-63a>¶
　乎緌之所飾然蟬之有緌非為范之冠也為喙而已¶
　兄死者必為之服衰然成人之服衰非為兄之死也¶
　為子臯而已葢以上二句喻下句也¶
樂正子春之母死五日而不食曰吾悔之自吾母而不¶
得吾情吾惡乎用吾情¶
　集説曰子春曽子弟子矯為過制之禮而不用其實¶
　情於母則他無所用其實情矣此所以悔也¶
嵗旱穆公召縣子而問然曰天乆不雨吾欲暴尩而奚¶
<pb:KR1d0071_WYG_004-63b>¶
若¶
　集説曰左傳註云尩者瘠病之人其面上向暴之者¶
　冀天哀之而雨也¶
曰天則不雨而暴人之疾子虐母乃不可與然則吾欲¶
暴巫而奚若¶
　集説曰巫能接神冀神閔之而雨¶
曰天則不雨而望之愚婦人於以求之毋乃已疏乎徙¶
市則奚若曰天子崩巷市七日諸侯薨巷市三日為之¶
<pb:KR1d0071_WYG_004-64a>¶
徙市不亦可乎¶
　集説曰徙移也言徙市又言巷市者謂徙交易之物¶
　於巷也此庶人為國之大䘮憂戚罷市而日用所湏¶
　又不可缺故徙市於巷也今旱而欲徙市者行䘮君¶
　之禮以自責也縣子以其求之已而不求諸人故可¶
　其説然豈不聞僖公以大旱欲焚巫尩聞臧文仲之¶
　言而止縣子不能舉其説以對穆公而謂徙市為可¶
　則亦已疏矣¶
<pb:KR1d0071_WYG_004-64b>¶
孔子曰衛人之祔也離之魯人之祔也合之善夫¶
　疏曰祔合𦵏也離之謂以一物隔二棺之間於椁中¶
　魯人則合並兩棺置椁中無别物隔之榖則異室死¶
　則同穴故善魯之合也　朱子曰古者椁合衆材為¶
　之故大小隨人所為今用全木則無許大木可以為¶
　椁故合𦵏者只同穴而各用椁也¶
　¶
　禮記述註卷四¶

