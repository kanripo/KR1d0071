# -*- mode: mandoku-view -*-
#+TITLE: 禮記述註
#+DATE: 2015-09-23 09:38:35
#+PROPERTY: JUAN 18
<pb:KR1d0071_WYG_018-1a>¶
欽定四庫全書¶
　禮記述註卷十八¶
　　　　　　　　　　安溪李　光坡　撰¶
　　雜記下第二十一¶
有父之喪如未沒喪而母死其除父之喪也服其除服¶
卒事反喪服¶
　集説曰沒猶終也除也父喪在小祥後大祥前是未¶
　沒父喪也又遭母喪則既塟後當除父喪之時自服¶
<pb:KR1d0071_WYG_018-1b>¶
　除喪之服以行大祥之禮此禮事畢即服喪母之服¶
　若母喪未塟而值父之二祥則不得服祥服者以祥¶
　祭為吉未塟為㓙不忍於㓙時行吉禮也¶
雖諸父昆弟之喪如當父母之喪其除諸父昆弟之喪¶
也皆服其除喪之服卒事反喪服¶
　註曰雖有親之大喪猶為輕服者除骨肉之恩也唯¶
　君之喪不除私服言當者朞大功之喪或終始皆在¶
　三年之中小功緦麻則不除殤長中乃除　疏曰此¶
<pb:KR1d0071_WYG_018-2a>¶
　亦謂重喪塟後之時也¶
如三年之喪則既顈其練祥皆行¶
　集説曰前喪後喪俱是三年之服其後喪既受葛之¶
　後得為前喪行練祥之禮也既顈者既虞受服之時¶
　以葛絰易要之麻絰也顈草名無葛之鄉以顈代¶
王父死未練祥而孫又死猶是附於王父也¶
　疏曰禮孫死祔祖今此明若祖喪雖未二祥而孫死¶
　則孫亦得用是祔禮祔於祖也然王父雖祔未練無¶
<pb:KR1d0071_WYG_018-2b>¶
　廟孫得祔於祖其孫就王父所祔祖廟之中而祔祭¶
　王父馬¶
有殯聞外喪哭之他室入奠卒奠出改服即位如始即¶
位之禮¶
　集説曰有殯謂父母喪未塟也外喪兄弟之喪在逺¶
　者也哭不於殯宫而於他室明非哭殯也入奠者哭¶
　之明日之朝著已本喪之服入奠殯宫奠畢而出乃¶
　脱已本喪服著新死者未成服之服而即昨日他室¶
<pb:KR1d0071_WYG_018-3a>¶
　所哭之位如始即位之禮者謂今日之即哭位如昨¶
　日始聞喪而即位之禮也¶
大夫士將與祭於公既視濯而父母死則猶是與祭也¶
次於異宫既祭釋服出公門外哭而歸其他如奔喪之¶
禮如未視濯則使人告告者反而後哭¶
　集説曰視濯監視噐用之滌濯也祭日前既視濯之¶
　後而遭父母死猶是與祭者猶是在吉禮之中不得¶
　不與祭但居次於異宫耳以吉㓙不可同處也如未¶
<pb:KR1d0071_WYG_018-3b>¶
　視濯而父母死則使人告於君俟告者反而後&KR0152;父¶
　母也¶
如諸父昆弟姑姊妹之喪則既宿則與祭卒事出公門¶
釋服而后歸其他如奔喪之禮如同宫則次于異宫¶
　集説曰既宿謂祭前三日將致祭之時既受宿戒必¶
　與公家之祭以期以下之喪服輕故也如同宫則次¶
　于異宫者謂此死者是已同宫之人則既宿之後出¶
　次異宫亦以吉㓙不可同處也¶
<pb:KR1d0071_WYG_018-4a>¶
曾子問曰卿大夫將為尸於公受宿矣而有齊衰内喪¶
則如之何孔子曰出舎乎公宫以待事禮也孔子曰尸¶
弁冕而出卿大夫士皆下之尸必式必有前驅¶
　註曰尸重受宿則不得哭内喪同宮也　疏曰之公¶
　宫以待君之祭事不在已之異宫耳¶
父母之喪將祭而昆弟死既殯而祭如同宫則雖臣妾¶
塟而后祭¶
　註曰將祭謂練祥也言若同宫則是昆弟異宫也古¶
<pb:KR1d0071_WYG_018-4b>¶
　者昆弟異居同財有東宫有西宫有南宫有北宫有¶
　父母之喪當在殯宫而在異宫者疾病或歸者　疏¶
　曰父母之喪兄弟悉應同在殯宫以其疾病或有歸¶
　者故得異宫而死¶
祭主人之升降散等執事者亦散等雖虞祔亦然¶
　集説曰散栗也等階也吉祭則渉級聚足喪祭則栗¶
　階二祥之祭吉禮宜渉級聚足而栗階者以有兄弟¶
　之喪故畧威儀也燕禮云栗階不過二等盖始升猶¶
<pb:KR1d0071_WYG_018-5a>¶
　聚足連歩至二等則左右足各一發而升堂也雖虞¶
　祔亦然者謂主人至昆弟虞祔時而行父母祥祭則¶
　與執事者亦皆散等也¶
自諸侯逹諸士小祥之祭主人之酢也嚌之衆賔兄弟¶
則皆啐之大祥主人啐之衆賔兄弟皆飲之可也¶
　疏曰必知非受尸酢者以士虞禮主人主婦獻尸受¶
　酢皆卒爵虞祭比小祥為重尚卒爵今小祥祭主人¶
　受尸酢何得唯嚌之而已故知受賔酢也　集説曰¶
<pb:KR1d0071_WYG_018-5b>¶
　至齒為嚌入口為啐主人之酢嚌之謂正祭之後主¶
　人獻賔長賓長酢主人主人受酢則嚌之也衆賓兄¶
　弟啐之謂祭末受獻之時則啐之也¶
凢侍祭喪者告賔祭薦而不食¶
　集説曰侍祭喪謂相喪祭禮之人也薦謂脯醢也相¶
　禮者但告賓祭此脯醢而已賓不食之也若吉祭賓¶
　祭畢則食之此亦謂練祥之祭主人獻賓賔受獻主¶
　人設薦時也虞祔無獻賔之禮¶
<pb:KR1d0071_WYG_018-6a>¶
子貢問喪子曰敬為上哀次之瘠為下顔色稱其情戚¶
容稱其服¶
　集説曰問喪問居父母之喪也附於身附於棺者皆¶
　欲其必誠必慎故曰敬為上子游言喪致乎哀而止¶
　先儒謂而止二字㣲有過於髙逺而簡畧細㣲之弊¶
　此言哀次之可見矣毁瘠不形不勝喪乃比於不慈¶
　不孝故曰瘠為下也齊斬之服固有重輕稱其情稱¶
　其服則中於禮矣¶
<pb:KR1d0071_WYG_018-6b>¶
請問兄弟之喪子曰兄弟之喪則存乎書䇿矣¶
　集説曰存乎書䇿者言依禮經所載而行之非若父¶
　母之喪哀容體状之不可名言而經不能備言也¶
君子不奪人之喪亦不可奪喪也¶
　疏曰不奪人喪恕也不奪已喪孝也　集説曰君子¶
　不奪廢他人居喪之情而君子居喪之情亦不可為¶
　他事所奪廢要使各得盡其禮耳¶
孔子曰少連大連善居喪三日不怠三月不觧期悲哀¶
<pb:KR1d0071_WYG_018-7a>¶
三年憂東夷之子也¶
　集説曰少連見論語三日親始死時也不怠謂哀痛¶
　之切雖不食而能自力以致其禮也三月親喪在殯¶
　時也觧與懈同倦也或讀如本字謂寢不脱絰帶也¶
　憂謂憂戚憔悴¶
三年之喪言而不語對而不問廬堊室之中不與人坐¶
焉在堊室之中非時見乎母也不入門¶
　註曰言言已事也為人説為語在堊室之中以時事¶
<pb:KR1d0071_WYG_018-7b>¶
　見乎母乃後入門則居廬時不入門¶
疏衰皆居堊室不廬廬嚴者也¶
　集説曰疏衰齊衰也齊衰有三年者有期者有三月¶
　者凢喪次斬衰居倚廬齊衰居堊室大功有帷帳小¶
　功緦麻有牀第廬嚴者謂倚廬乃哀敬嚴肅之所服¶
　輕者不得居¶
妻視叔父母姑姊妹視兄弟長中下殤視成人¶
　註曰視猶比也所比者哀容居處也　疏曰妻居廬¶
<pb:KR1d0071_WYG_018-8a>¶
　而杖抑之視叔父母姑姊妹出適服輕進之視兄弟¶
　長中下殤服輕上從本親視其成人也¶
親喪外除兄弟之喪内除¶
　註曰外除日月已竟而哀未忘内除日月未竟而哀¶
　己殺¶
視君之母與君之妻比之兄弟發諸顔色者亦不飲食¶
也¶
　集説曰君母君妻小君也服輕哀之比兄弟之喪然¶
<pb:KR1d0071_WYG_018-8b>¶
　於酒肴之珍醇可以發見顔色者亦不飲之食之也¶
免喪之外行於道路見似目瞿聞名心瞿弔死而問疾¶
顔色戚容必有以異於人也如此而后可以服三年之¶
喪其餘則直道而行之是也¶
　註曰惻隐之心能如是則其餘齊衰以下直道而行¶
　盡自得也似謂容貌似其父母也名與親同　疏曰¶
　父在為母雖期年亦從上三年之内也¶
祥主人之除也於夕為期朝服祥因其故服¶
<pb:KR1d0071_WYG_018-9a>¶
　疏曰祥祭之時主人除服之莭於夕為期謂於祥祭¶
　前夕預告明日祭期也朝服謂主人著朝服緇衣素¶
　裳其冠則縞冠也祥因其故服者謂明旦祥祭時主¶
　人因著其前夕故朝服也案上記端衰喪車無等則¶
　祥後並禫服尊卑上下無别皆服此緇衣素裳也又¶
　曰從祥至吉凢服有六祥祭朝服縞冠一也祥訖素¶
　縞麻衣二也禫祭𤣥冠黄裳三也禫訖朝服綅冠四¶
　也踰月吉祭𤣥冠朝服五也既祭𤣥端而居六也¶
<pb:KR1d0071_WYG_018-9b>¶
　陸氏曰綅息亷反黒經白緯曰綅　集説曰祥大祥¶
　也¶
子游曰既祥雖不當縞者必縞然後反服¶
　註曰謂有以喪事賻贈來者雖不及時猶變服服祥¶
　祭之服以受之重其禮也其於此時始弔者則衛將¶
　軍文子之為之是矣反服反素縞麻衣也　疏曰若¶
　其由未來今始弔者雖禫祭除喪後有練冠而受弔¶
　則文子之子是也明此是先己來今重至故著縞冠¶
<pb:KR1d0071_WYG_018-10a>¶
　輕於練冠也此謂禫祭之前故知反服素縞麻衣也¶
當袒大夫至雖當踊絶踊而拜之反改成踊乃襲於士¶
既事成踊襲而后拜之不改成踊¶
　疏曰此明士有喪大夫及士來弔之禮士有喪當袒¶
　之時而大夫來弔盖斂竟時也雖當主人踊時必絶¶
　止其踊而出拜此大夫反還也改更也拜竟而反還¶
　先位更為踊而始成踊尊大夫之來新其事也乃襲¶
　者踊畢乃襲初袒之衣也於士既事成踊襲者既猶¶
<pb:KR1d0071_WYG_018-10b>¶
　畢也若當主人有大小斂諸事而士來弔則主人畢¶
　事而成踊踊畢而襲襲畢乃拜之拜之而止不更為¶
　之成踊也¶
上大夫之虞也少牢卒哭成事附皆大牢下大夫之虞¶
也犆牲卒哭成事附皆少牢¶
　集説曰卒哭謂之成事成告事也附祔廟也¶
祝稱卜塟虞子孫曰哀夫曰乃兄弟曰某卜塟其兄弟¶
曰伯子某¶
<pb:KR1d0071_WYG_018-11a>¶
　集説曰初虞即塟之日故並言塟虞子卜塟父則祝¶
　辭云哀子某卜塟其父某甫孫則云哀孫某卜塟其¶
　祖某甫夫則云乃某卜塟其妻某氏乃者助語之辭¶
　妻卑故爾若弟為兄則云某卜塟兄伯子某兄為弟¶
　則云某卜塟其弟某¶
古者貴賤皆杖叔孫武叔朝見輪人以其杖關轂而輠¶
輪者於是有爵而後杖也¶
　集説曰輪人作車輪之人也關穿也輠廽也謂以其¶
<pb:KR1d0071_WYG_018-11b>¶
　衰服之杖穿於車轂中而廽轉其輪鄙褻甚矣自後¶
　無爵者不得杖此記庻人廢禮之由也¶
鑿巾以飯公羊賈為之也¶
　集説曰飯含也大夫以上貴使賔為其親含恐尸為¶
　賔所憎穢故以巾覆尸面而當口處鑿穿之令含玉¶
　得以入口士賤不得使賔子自含無憎穢之心故不¶
　以巾覆面公羊賈士也而鑿以飯是憎穢其親矣此¶
　記士失禮之所由也¶
<pb:KR1d0071_WYG_018-12a>¶
冒者何也所以掩形也自襲以至小斂不設冒則形是¶
以襲而后設冒也¶
　疏曰襲則設冒至小斂之前則以衣緦覆於冒上皇¶
　氏云大斂脱冒未之聞也　集説曰冒説見王制襲¶
　沐浴後以衣衣尸也則形者言尸雖已著衣若不設¶
　冒則尸象形見為人所惡是以襲而設冒也后字衍¶
或問於曾子曰夫既遣而包其餘猶既食而裹其餘與¶
君子既食則裹其餘乎曾子曰吾子不見大饗乎夫大¶
<pb:KR1d0071_WYG_018-12b>¶
饗既饗巻三牲之爼歸于賔館父母而賔客之所以為¶
哀也子不見大饗乎¶
　集説曰設遣奠訖即以牲體之餘包裹而置之遣車¶
　以納于壙中或人疑此禮謂如君子食於他人家食¶
　畢而又包其餘以歸豈不傷廉乎曽子告以大饗之¶
　禮畢卷爼内三牲之肉送歸賔之館中猶此意耳父¶
　母家之主今死將塟而孝子以賔客之禮待之此所¶
　以悲哀之至也重言以喻之¶
<pb:KR1d0071_WYG_018-13a>¶
非為人喪問與賜與¶
　集説曰此上有闕文言非為其有喪而問遺之歟賜¶
　予之歟問敵者之禮賜尊上之命¶
三年之喪以其喪拜非三年之喪以吉拜¶
　集説曰拜問拜賜拜賔皆拜也喪拜稽顙而后拜也¶
　吉拜拜而后稽顙也今案檀弓鄭註以拜而后稽顙¶
　為殷之喪拜稽顙而后拜為周之喪拜疏云鄭知此¶
　者以孔子所論每以二代對言故云三年之喪吾從¶
<pb:KR1d0071_WYG_018-13b>¶
　其至者但殷之喪拜自斬衰至緦麻皆拜而后稽顙¶
　以其質故也周制則杖期以上皆先稽顙而后拜不¶
　杖期以下乃作殷之喪拜此章疏義與檀弓疏互看¶
　乃得其祥¶
三年之喪如或遺之酒肉則受之必三辭主人衰絰而¶
受之如君命則不敢辭受而薦之喪者不遺人人遺之¶
雖酒肉受也從父昆弟以下既卒哭遺人可也¶
　集説曰喪大記云既塟君食之則食之大夫父之友¶
<pb:KR1d0071_WYG_018-14a>¶
　食之則食之此云衰絰而受雖受而不食也薦之者¶
　尊君之賜喪者不遺人以哀戚中不當行禮於人也¶
　卒哭可以遺人服輕哀殺故也¶
縣子曰三年之喪如斬期之喪如剡¶
　集説曰剡削也此言哀痛淺深之殊¶
三年之喪雖功衰不弔自諸侯逹諸士如有服而將往¶
哭之則服其服而往¶
　疏曰小祥後衰與大功同故曰功衰衰雖外輕而痛¶
<pb:KR1d0071_WYG_018-14b>¶
　猶内重故不得弔人也如有五服之親喪而往哭不¶
　著已之功衰而依彼親之莭以服之也不弔與往&KR0152;¶
　二者貴賤皆同之皇氏云此文雖在功衰之下而實¶
　通初喪也假令初喪而有五屬親死則亦蹔服五服¶
　之服而往彼哭也諸侯絶期不應有諸親始死服當¶
　是敵體及所不臣者謂始封君不臣諸父昆弟也¶
期之喪十一月而練十三月而祥十五月而禫練則弔¶
　註曰此謂父在為母也為母功衰可以弔人者以父¶
<pb:KR1d0071_WYG_018-15a>¶
　在故輕於出也然則凢齊衰十一月皆可以出矣¶
　疏曰母練父在而得出則其餘喪雖無父亦得出也¶
　母既可矣諸父灼然　坡案自期之喪至而禫十八¶
　字舊在三年之喪上¶
既塟大功弔哭而退不聼事焉¶
　集説曰既塟大功者言已有大功之喪已塟也弔哭¶
　而退謂往弔他喪則弔哭既畢即退去不得與主人¶
　襲斂等事期喪練弔即亦然也¶
<pb:KR1d0071_WYG_018-15b>¶
期之喪未塟弔於鄉人哭而退不聼事焉功衰弔待事¶
不執事¶
　集説曰儀禮喪服傳姑姊妹適人無主者姪與兄弟¶
　為之齊衰不杖期此言期之喪正謂此也雖未塟亦¶
　可出弔鄉人之喪但哭而退不聼事也此喪既塟受¶
　以大功之衰謂之功衰此後弔於人可以待主人襲¶
　斂等事但不親自執其事耳¶
小功緦執事不與於禮¶
<pb:KR1d0071_WYG_018-16a>¶
　集説曰執事謂擯相也禮饋奠也輕服可以為人擯¶
　相擯相事輕故也饋奠之禮重故不與¶
相趨也出宫而退相揖也哀次而退相問也既封而退¶
相見也反哭而退朋友虞祔而退¶
　集説曰此言弔喪之禮恩義有厚薄故去留有遲速¶
　相趨者謂與孝子本不相識但相聞姓名而來㑹趨¶
　喪也以情輕故柩出廟之宫門即退去也相揖者已¶
　嘗相㑹相識故待柩至大門外之哀次而退也相問¶
<pb:KR1d0071_WYG_018-16b>¶
　遺者是有往來恩義故待窆畢而退嘗執贄行相見¶
　之禮者情又加重故待孝子反哭於家乃退朋友疇¶
　昔情重生死同殷故待虞祭祔祭畢而后退也¶
弔非從主人也四十者執綍鄉人五十者從反哭四十¶
者待盈坎¶
　集説曰言弔喪者是為相助凢役非徒隨從主人而¶
　已故年四十以下者力壯皆當執綍同鄉之人五十¶
　者始衰之年故隨主人反哭而四十者待土盈壙乃¶
<pb:KR1d0071_WYG_018-17a>¶
　去若非鄉人則無問長少皆從主人歸優饒逺者¶
喪食雖惡必充饑饑而廢事非禮也飽而忘哀亦非禮¶
也視不明聼不聰行不正不知哀君子病之故有疾飲¶
酒食肉五十不致毁六十不毁七十飲酒食肉皆為疑¶
死¶
　集説曰疑死恐其死也¶
有服人召之食不往大功以下既塟適人人食之其黨¶
也食之非其黨弗食也¶
<pb:KR1d0071_WYG_018-17b>¶
　註曰往而見食則可食也為食而往則不可黨猶親¶
　也　疏曰親族不多食則其食有限若非黨而輙食¶
　則無復限數必忘哀也¶
功衰食菜果飲水漿無鹽酪不能食食鹽酪可也¶
　集説曰功衰斬衰齊衰之末服也酪説文乳漿也¶
孔子曰身有瘍則浴首有創則沐病則飲酒食肉毁瘠¶
為病君子弗為也毁而死君子謂之無子¶
　集説曰曲禮曰不勝喪比於不慈不孝是有子與無¶
<pb:KR1d0071_WYG_018-18a>¶
　子同也¶
非從柩與反哭無免於堩¶
　註曰言喪服出入非此二事皆冠也免所以代冠人¶
　於道路不可以無飾堩道路　疏曰此謂塟近而反¶
　哭者若塟逺反哭在路則著冠至郊則乃反著免小¶
　記云逺塟者比反哭皆冠及郊而後免也¶
凢喪小功以上非虞附練祥無沐浴¶
　疏曰言小功以上則至斬同然各在其服限如此耳¶
<pb:KR1d0071_WYG_018-18b>¶
　練祥不主大功小功也　集説曰潔飾所以交神故¶
　非此四祭則不沐浴也¶
疏衰之喪既塟人請見之則見不請見人小功請見人¶
可也大功不以執摯唯父母之喪不辟涕泣而見人¶
　疏曰此小功文承疏衰既塟之下亦謂既塟也凢言¶
　見人者謂與人尋常相見不論執摯之事　集説曰¶
　疏衰齊衰也摯與贄同¶
三年之喪祥而從政期之喪卒&KR0152;而從政九月之喪既¶
<pb:KR1d0071_WYG_018-19a>¶
塟而從政小功緦之喪既殯而從政¶
　註曰以王制言之此謂庻人也從政從為政者教令¶
　謂給繇役　疏曰王制云齊衰大功三月不從政此¶
　庻人依士禮卒哭與既塟同三月故王制省文總云¶
　三月也若大夫士三年之喪期不從政是正禮也卒¶
　哭金革之事無辟是權禮也¶
曽申問於曽子曰哭父母有常聲乎曰中路嬰兒失其¶
母焉何常聲之有¶
<pb:KR1d0071_WYG_018-19b>¶
　集説曰哀痛之極無復音莭所謂哭不偯也¶
卒哭而諱王父母兄弟世父叔父姑姊妹子與父同諱¶
　集説曰卒哭以前猶以生禮事之故不諱卒哭後則¶
　事以鬼道故諱其名也此專言父之所諱則子亦不¶
　敢不諱故曰子與父同諱也父之祖父母伯父叔父¶
　及姑等於已小功以下本不合諱但以父之所諱己¶
　亦從而諱也若父之兄弟及姊妹於已正服朞已自¶
　當諱不假從父而諱也此父身是士故諱王父母若¶
<pb:KR1d0071_WYG_018-20a>¶
　是庻人子不逮事父母則不諱王父母也天子諸侯¶
　諱羣祖¶
母之諱宫中諱妻之諱不舉諸其側與從祖昆弟同名¶
則諱¶
　集説曰母為其親諱則子於一宫之中亦為之諱妻¶
　為其親諱則夫亦不得稱其辭於妻之左右非宫中¶
　非其側則固可稱矣孝子聞名心瞿凢不言人諱者¶
　亦為其相感動也從祖昆弟同曽祖之親也若母與¶
<pb:KR1d0071_WYG_018-20b>¶
　妻所諱者適與已從祖見弟之名同則為之諱不但¶
　宫中旁側其在餘處皆諱之¶
以喪冠者雖三年之喪可也既冠於次入哭踊三者三¶
乃出¶
　註曰言雖者明齊衰以下皆可以喪冠也始遭喪以¶
　其冠月則喪服因冠矣非其冠月待變除卒哭而冠¶
　次廬也　疏曰次廬者㨿重服而言若齊衰以下加¶
　冠於次舍之處入哭踊三者三乃出者謂既冠後入¶
<pb:KR1d0071_WYG_018-21a>¶
　於喪所哭而跳踊每哭一莭而三踊如此者三凢為¶
　九踊乃出就處所　坡謂曽子問齊衰大功可因喪¶
　服而冠未及言三年之可也故記者足之古者二十¶
　而冠人夏小正二月綏多士女是冠用二月假令年¶
　二十二月當冠而遭喪則可因喪而冠疏云若正月¶
　遭則二月不得因喪冠也¶
大功之末可以冠子可以嫁子父小功之末可以冠子¶
可以嫁子可以取婦已雖小功既卒哭可以冠取妻下¶
<pb:KR1d0071_WYG_018-21b>¶
殤之小功則不可¶
　註曰下殤小功齊衰之親除喪而後可為昏禮　疏¶
　曰末謂卒哭之後取婦有酒食之㑹集鄉黨僚友渉¶
　近歡樂故小功之末乃可　坡謂大功兼父與已父¶
　大功之末可以冠子則已大功之末可以加冠矣然¶
　父未可以取婦則己未可以取妻也父小功之末可¶
　以冠子取婦則己小功卒哭可以冠取妻矣¶
凢弁絰其衰侈袂¶
<pb:KR1d0071_WYG_018-22a>¶
　註曰侈猶大也弁絰服者弔服也其衰錫也緦也疑¶
　也袂之小者二尺二寸大者半而益之則侈袂三尺¶
　三寸　疏曰大夫以上侈之士則不侈¶
父有服宫中子不與於樂母有服聲聞焉不舉樂妻有¶
服不舉樂於其側大功將至辟琴瑟小功至不絶樂¶
　註曰宫中子與父同宫者也禮由命士以上父子異¶
　宫不與於樂謂出行見之不得觀也　疏曰若異宫¶
　則得與樂崔云父有服齊哀以下之服也若重服則¶
<pb:KR1d0071_WYG_018-22b>¶
　期後猶有子姓之冠自當不得與於樂¶
姑姊妹其夫死而夫黨無兄弟使夫之族人主喪妻之¶
黨雖親弗主夫若無族矣則前後家東西家無有則里¶
尹主之或曰主之而附於夫之黨¶
　註曰此謂姑姊妹無子寡而死也夫黨無兄弟無緦¶
　之親也其主喪不使妻之親而使夫之族人婦人外¶
　成主必宜得夫之姓類里尹主之喪無無主也里尹¶
　閭胥里宰之屬王度記曰百户為里里一尹其禄如¶
<pb:KR1d0071_WYG_018-23a>¶
　庻人在官者諸侯弔於異國之臣則其君為主里尹¶
　主之亦斯義也或曰主之妻之黨自主之非也夫之¶
　黨其祖姑也　疏曰别録王度記云似齊宣王時淳¶
　于髠等所説也¶
麻者不紳執玉不麻麻不加於采¶
　疏曰案聘禮已國君薨至於主國衰而出註云可以¶
　㓙服將事盖受主君小禮得以㓙服若行聘享大事¶
　則吉服故鄭云其聘享之事自若吉也　集説曰麻¶
<pb:KR1d0071_WYG_018-23b>¶
　謂喪服之絰也紳大帶也吉㓙異道居喪以絰代大¶
　帶也執玉不麻謂著衰絰者不得執玉行禮也采𤣥¶
　纁之衣也¶
國禁哭則止朝夕之奠即位自因也¶
　集説曰國有大祭祀則喪者不敢哭然朝奠夕奠之¶
　時自即其阼階下之位而因仍禮莭之故事以行也¶
童子哭不偯不踊不杖不菲不廬¶
　集説曰偯委曲之聲也菲草屨也廬倚廬也童子為¶
<pb:KR1d0071_WYG_018-24a>¶
　父後者則杖¶
孔子曰伯母叔母疏衰踊不絶地姑姊妹之大功踊絶¶
於地如知此者由文矣哉由文矣哉¶
　註曰由用也言知此踊絶地不絶地之情者能用禮¶
　文矣能用禮文哉美之也伯母叔母義也姑姊妹骨¶
　肉也¶
泄桞之母死相者由左泄桞死其徒由右相由右相泄¶
桞之徒為之也¶
<pb:KR1d0071_WYG_018-24b>¶
　集說曰悼公弔有若之喪而子游擯由左則由右相¶
　者非禮也此記失禮所自始¶
天子飯九貝諸侯七大夫五士三¶
　集説曰飯含也貝水物古者以為貨士喪禮貝三實¶
　于笲周禮天子飯含用玉此盖異代之制¶
士三月而塟是月也卒哭大夫三月而塟五月而卒哭¶
諸侯五月而塟七月而卒哭士三虞大夫五諸侯七¶
　疏曰大夫以上位尊念親哀情於時長逺士職卑位¶
<pb:KR1d0071_WYG_018-25a>¶
　下禮數未伸¶
諸侯使人弔其次含襚賵臨皆同日而畢事者也其次¶
如此也¶
　集説曰諸侯薨鄰國遣使來先弔次含次襚次賵次¶
　臨四者之禮一日畢行詳見上篇¶
卿大夫疾君問之無算士壹問之君於卿大夫比塟不¶
食肉比卒哭不舉樂為士比殯不舉樂¶
　疏曰喪大記君於大夫疾三問之此云無算謂有師¶
<pb:KR1d0071_WYG_018-25b>¶
　保恩舊之親故問之無算或可三問者謂君自行此¶
　云無算謂遣使也¶
升正柩諸侯執綍五百人四綍皆䘖枚司馬執鐸左八¶
人右八人匠人執羽葆御柩大夫之喪其升正柩也執¶
引者三百人執鐸者左右各四人御柩以茅¶
　集説曰升正柩者將塟柩朝祖廟升西階用輁軸載¶
　柩于兩楹間而正之也其時柩北首柩有四綍枚形¶
　似箸兩端有小繩䘖于口而繫于頭後則不能言所¶
<pb:KR1d0071_WYG_018-26a>¶
　以止喧譁也五百人皆用之司馬十六人執鐸分居¶
　左右夾柩以號令於衆也葆形如盖以羽為之御柩¶
　者在柩車之前若道塗有低昻傾虧則以所執者為¶
　抑揚左右之莭使執綍者知之也綍引同耳廟中曰¶
　綍在塗曰引互言之茅以茅為麾也¶
孔子曰管仲鏤簋而朱紘旅樹而反坫山節而藻棁賢¶
大夫也而難為上也¶
　集説曰鏤簋簋有雕鏤之飾也冠有笄者為紘紘在¶
<pb:KR1d0071_WYG_018-26b>¶
　纓處兩端上屬下不結旅道也樹屏也立屏當所行¶
　之路以蔽内外也反坫反爵之坫也土為之在兩楹¶
　間山莭刻山於柱頭之斗拱也藻水草藻棁晝藻於¶
　梁上之短柱也難為上言僭上也¶
晏平仲祀其先人豚肩不掩豆賢大夫也而難為下也¶
君子上不僭上下不偪下¶
　集説曰大夫祭用少牢不合用豚肩在爼不在豆此¶
　但喻其極小謂併豚兩肩亦不能掩豆耳難為下言¶
<pb:KR1d0071_WYG_018-27a>¶
　偪下也¶
婦人非三年之喪不踰封而弔如三年之喪則君夫人¶
歸夫人其歸也以諸侯之弔禮其待之也若待諸侯然¶
夫人至入自闈門升自側階君在阼其他如奔喪禮然¶
　集説曰三年之喪父母之喪也女嫁者為父母期而¶
　云三年者以本親言也踰封越彊也以諸侯弔禮者¶
　謂夫人行道車服待之若待諸侯者主國致禮闈門¶
　非正門宫中往來之門也側階非正階東房之旁階¶
<pb:KR1d0071_WYG_018-27b>¶
　也此皆異於女賔主國君在阼階上不降迎也奔喪¶
　謂哭踊髽麻之類嫌夫人之位尊恐與卿大夫之妻¶
　奔喪禮異故明之¶
嫂不撫叔叔不撫嫂¶
　集説曰撫死而撫其尸也嫂叔宜逺嫌故皆不撫¶
君子有三患未之聞患弗得聞也既聞之患弗得學也¶
既學之患弗能行也君子有五耻居其位無其言君子¶
耻之有其言無其行君子耻之既得之而又失之君子¶
<pb:KR1d0071_WYG_018-28a>¶
耻之地有餘而民不足君子耻之衆寡均而倍焉君子¶
耻之¶
　集説曰三患言為學之君子五耻言為政之君子也¶
　居位而無善言之可聞是不能講明政事一耻也有¶
　言無行是言行不相頋二耻也始以有徳而進今以¶
　無徳而退三耻也不能撫民使之逃散四耻也國有¶
　功後已與彼衆寡相等而彼之功績倍於己是不能¶
　作興率勵其下五耻也　熊氏曰聞者稽之典籍問¶
<pb:KR1d0071_WYG_018-28b>¶
　于師友學者加講習討論之功¶
孔子曰㓙年則乗駑馬祀以下牲¶
　集説曰周禮校人六馬曰種馬戎馬齊馬道馬田馬¶
　駑馬駑馬其最下者下牲如常祭用大牢者降用少¶
　牢少牢者降用特牲特豕者降用特豚之類以年㓙¶
　故貶損也王制云凢祭豐年不奢㓙年不儉與此不¶
　同未詳¶
恤由之喪哀公使孺悲之孔子學士喪禮於是乎書¶
<pb:KR1d0071_WYG_018-29a>¶
　註曰時人轉而僭上士之喪禮已廢矣孔子以教孺¶
　悲國人乃復書而存之¶
子貢觀於蜡孔子曰賜也樂乎對曰一國之人皆若狂¶
賜未知其樂也子曰百日之蜡一日之澤非爾所知也¶
　集説曰蜡祭見郊特牲若狂言飲酒醉甚也未知其¶
　樂言醉無禮儀方且可惡何樂之有孔子言百日勞¶
　苦而有此蜡農民終嵗勤動今僅使之為一日飲酒¶
　之歡是乃人君之思澤非爾所知言其義大也¶
<pb:KR1d0071_WYG_018-29b>¶
張而不弛文武弗能也弛而不張文武弗為也一張一¶
弛文武之道也¶
　集説曰張張弦也弛落弦也孔子以弓喻民謂弓之¶
　為噐久張而不弛則力必絶久弛而不張則體必變¶
　猶民久勞苦而不休息則其力憊乆休息而不勞苦¶
　則其志逸弓必有時而張有時而弛民必有時而勞¶
　有時而息文武弗能言雖文王武王亦不能為治也¶
　一於逸樂則不可故言文武弗為¶
<pb:KR1d0071_WYG_018-30a>¶
孟獻子曰正月日至可以有事於上帝七月日至可以¶
有事於祖七月而禘獻子為之也¶
　集説曰獻子魯大夫仲孫蔑正月周正建子之月也日¶
　至冬至也有事上帝郊祭也七月建午之月也日至¶
　夏至也有事於祖禘祭也明堂位云季夏六月以禘¶
　禮祀周公於大廟盖夏正建已之月郊用冬至禮之¶
　當然此言獻子變禮用七月禘祭然不言自獻子始¶
　而但言獻子為之盖一時之事耳¶
<pb:KR1d0071_WYG_018-30b>¶
夫人之不命於天子自魯昭公始也¶
　疏曰天子命畿外諸侯夫人若畿内諸侯夫人及卿¶
　大夫之妻則玉藻註云天子諸侯命其臣后夫人亦¶
　命其妻也　集說曰昭公娶呉為同姓不敢告天子¶
　天子亦不命之後遂以為常此記魯失禮之由¶
外宗為君夫人猶内宗也¶
　疏曰外宗者謂君之姑姊妹之女及舅之女及從母¶
　皆是也内宗者君五屬内之女内宗為君服斬衰為¶
<pb:KR1d0071_WYG_018-31a>¶
　夫人齊衰此云猶内宗也則齊斬皆同君夫人者是¶
　國人所稱號此外宗謂嫁在國中者若國外當云諸¶
　侯也古者大夫不外娶故君之姑姊妹嫁於國内大¶
　夫為妻是其正也諸侯不内娶故舅女及從母不得¶
　在國中凢内外宗皆㨿有爵者其無服而嫁於諸臣¶
　從為夫之君内外宗皆然若嫁於庻人則亦從其夫¶
　為國君服齊衰三月亦内外宗皆然也此等内外宗¶
　熊氏云雖嫁在他國皆為本國君服斬也今依用之¶
<pb:KR1d0071_WYG_018-31b>¶
　若賀循等云在己國則得服若在他國則不得也今¶
　並存焉　集說曰案儀禮喪服疏云外宗有三周禮¶
　外宗之女有爵通卿大夫之妻一也雜記註謂君之¶
　姑姊妹之女舅之女從母皆是二也若姑之子婦從¶
　母之子婦其夫是君之外親為君服斬其婦亦名外¶
　宗為君服期三也内宗有二周禮内女之有爵謂同¶
　姓之女悉是一也雜記註君之五屬之内女二也¶
廐焚孔子拜鄉人為火來者拜之士壹大夫再亦相弔¶
<pb:KR1d0071_WYG_018-32a>¶
之道也¶
　註曰言拜之者為其來弔已宗伯職曰以弔禮哀禍¶
　災¶
孔子曰管仲遇盗取二人焉上以為公臣曰其所與逰¶
辟也可人也管仲死桓公使為之服宦於大夫者之為¶
之服也自管仲始也有君命焉爾也¶
　集說曰管仲遇羣盗簡取二人而薦進之使為公家¶
　之臣且曰為其所與交逰者是邪僻之人故相誘為¶
<pb:KR1d0071_WYG_018-32b>¶
　盗爾此二人本是堪可之人可任用也其後管仲死¶
　桓公使此二人為管仲服宦猶仕也記者言仕於大¶
　夫更升於公而為大夫著服自此始以君命不可違¶
　也盖於禮違大夫而之諸侯不為大夫反服桓公之¶
　意盖不忘管仲之舉賢也¶
過而舉君之諱則起與君之諱同則稱字¶
　集說曰過失誤也舉猶稱也起起立也失言不自安¶
　故起立示改變之意諸臣之名或與君之諱同則稱¶
<pb:KR1d0071_WYG_018-33a>¶
　字也¶
内亂不與焉外患弗辟也¶
　集說曰内亂謂本國禍難也言卿大夫在國若同僚¶
　中有謀作亂者力能討則討之力不能討則謹自畏¶
　避不得干與其或冦患在外如鄰國來攻則不可逃¶
　避當盡力捍禦死義可也¶
贊大行曰圭公九寸侯伯七寸子男五寸博三寸厚半¶
寸剡上左右各寸半玉也藻三采六等¶
<pb:KR1d0071_WYG_018-33b>¶
　集說曰贊大行古禮書篇名也其書必皆贊説大行¶
　人之職事今記者引之故云贊大行曰子男執璧非¶
　圭也記者失之博三寸圭也厚半寸圭璧各厚半寸¶
　也剡上削殺其上也藻藉玉者以韋衣板而藻畫朱¶
　白蒼三色為六行故曰藻三采六等也¶
哀公問子羔曰子之食奚當對曰文公之下執事也¶
　集說曰問其先人始仕食禄當何君時文公至哀公¶
　七君¶
<pb:KR1d0071_WYG_018-34a>¶
成廟則釁之其禮祝宗人宰夫雍人皆爵弁純衣¶
　註曰廟新成必釁之尊而神之也宗人先請於君曰¶
　請命以釁某廟君諾之乃行　疏曰初受命於寢門¶
　内之時君與祝等皆著朝服緇衣素裳其祝宗人等¶
　皆入廟之時則爵弁純衣爵弁士服也純衣絲衣則¶
　𤣥衣纁裳也¶
雍人拭羊宗人祝之宰夫北面于碑南東上¶
　註曰居上者宰夫也宰夫攝主也拭浄也　疏曰拭¶
<pb:KR1d0071_WYG_018-34b>¶
　於廟門外入¶
雍人舉羊升屋自中中屋南面刲羊血流於前乃降門¶
夾室皆用雞先門而後夾室其衈皆於屋下割雞門當¶
門夾室中室¶
　註曰自由也衈謂將刲割牲以釁先滅耳旁毛薦之¶
　耳聼聲者告神欲其聼之　疏曰自中者由室東西¶
　之中謂兩階之間也門廟門也夾室東西廂也門與¶
　夾室各一雞凢用三雞亦升屋而割之如上用羊法¶
<pb:KR1d0071_WYG_018-35a>¶
　衈皆於屋下者未刲割羊與雞時先衈以薦神廟則¶
　在廟屋下門與夾室則在門夾室屋下也衈訖為釁¶
　之時門則當門屋之上中夾室則當夾室上之中故¶
　云門當門夾室中室也¶
有司皆鄉室而立門則有司當門北面既事宗人告事¶
畢乃皆退¶
　註曰有司宰夫祝宗人告者告宰夫¶
反命于君曰釁某廟事畢反命于寢君南鄉于門内朝¶
<pb:KR1d0071_WYG_018-35b>¶
服既反命乃退¶
　註曰君朝服者不至廟也¶
路寢成則考之而不釁釁屋者交神明之道也¶
　疏曰考之者謂盛饌以落之庾蔚云落謂與賔客燕¶
　㑹以酒食澆落之即歡樂之義也¶
凢宗廟之噐其名者成則釁之以豭豚¶
　集說曰名者有名之噐若尊彜之屬也豭豚牡豚也¶
諸侯出夫人夫人比至于其國以夫人之禮行至以夫¶
<pb:KR1d0071_WYG_018-36a>¶
人入使者將命曰寡君不敏不能從而事社稷宗廟使¶
使臣某敢告於執事主人對曰寡君固前辭不教矣寡¶
君敢不敬須以俟命有司官陳噐皿主人有司亦官受¶
之¶
　疏曰有司官陳噐皿者使者使從已來有司之官陳¶
　夫人嫁時所齎噐皿之屬以還主國也主人有司亦¶
　官受之者主國亦使有司官領受之也並云官者明¶
　付受悉如法也　集說曰出夫人有罪而出之還本¶
<pb:KR1d0071_WYG_018-36b>¶
　國也在道至入猶以夫人禮者棄妻致命其家乃義¶
　絶也將命者謙言寡君不敏不能從夫人以事宗廟¶
　社稷而不斥言夫人之罪答言前辭不教謂納采時¶
　固嘗以此為辭矣¶
妻出夫使人致之曰某不敏不能從而共粢盛使某也¶
敢告於侍者主人對曰某之子不肖不敢辟誅敢不敬¶
須以俟命使者退主人拜送之如舅在則稱舅舅沒則¶
稱兄無兄則稱夫主人之辭曰某之子不肖如姑姊妹¶
<pb:KR1d0071_WYG_018-37a>¶
亦皆稱之¶
　集說曰遣妻必命由尊者故稱舅稱兄兄謂夫之兄¶
　也此但言夫致之之辭若舅與兄致之之辭未聞也¶
　上文已有主人對辭下文因姑姊妹故重言對言某¶
　之姑不肖或某之姊不肖或某之妹不肖故云亦皆¶
　稱之也¶
孔子曰吾食於少施氏而飽少施氏食我以禮吾祭作¶
而辭曰疏食不足祭也吾飱作而辭曰疏食也不敢以¶
<pb:KR1d0071_WYG_018-37b>¶
傷吾子¶
　集說曰少施氏魯恵公子施父之後作而辭起而辭¶
　謝也疏食麤疏之食也飱以飲澆飯也禮食竟更作¶
　三飱以助飽實不敢以傷吾子者言麤疏之飯不可¶
　强食以致傷害也¶
納幣一束束五兩兩五㝷¶
　註曰納幣謂昏禮納徴也十箇為束貴成數兩兩者¶
　合其卷是謂五兩八尺曰尋兩五尋則每巻二丈也¶
<pb:KR1d0071_WYG_018-38a>¶
　合之則四十尺今謂之匹猶匹偶之云與¶
婦見舅姑兄弟姑姊妹皆立于堂下西面北上是見己¶
見諸父各就其寢¶
　集說曰立于堂下則婦之入也已過其前此即是見¶
　之矣不復各特見之也諸父旁尊故明日各詣其寢¶
　而見之¶
女雖未許嫁年二十而笄禮之婦人執其禮燕則鬈首¶
　疏曰十五許嫁而笄若未許嫁至二十而笄以成人¶
<pb:KR1d0071_WYG_018-38b>¶
　禮言之婦人執其禮者十五許嫁而笄則主婦及女¶
　賔為笄禮主婦為之著笄女賔以醴禮之未許嫁而¶
　笄者則婦人禮之無主婦女賔不備儀也燕則鬈首¶
　者謂既笄之後尋常在家燕居則去其笄而分髪為¶
　鬐紒也此謂未許嫁故雖已笄猶為少者處之¶
韠長三尺下廣二尺上廣一尺㑹去上五寸紕以爵韋¶
六寸不至下五寸純以素紃以五采¶
　疏曰韠韍也下廣上狹象天地數也上縁謂之㑹縁¶
<pb:KR1d0071_WYG_018-39a>¶
　韠之上畔其縫廣狹去上畔五寸也下紕用爵韋㑹¶
　之所用無文㑹紕同類則知㑹之所用與紕同也旁¶
　縁謂之紕兩邉紕以爵韋濶六寸倒襵之兩廂各三¶
　寸也不至下五寸者是兩旁之紕不至韠之下畔濶¶
　五寸純縁也素謂生帛紕不至之處横純之以生帛¶
　此帛上下各濶五寸也紃絛也謂五采之絛置於諸¶
　縫之中¶
　¶
<pb:KR1d0071_WYG_018-39b>¶
　¶
　¶
　¶
　¶
　¶
　¶
　¶
　禮記述註卷十八¶

