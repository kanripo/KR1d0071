# -*- mode: mandoku-view; -*-
#+TITLE: 禮記述註
#+DATE: 2015-08-24 22:11:00.651471
#+PROPERTY: ID KR1d0071
#+PROPERTY: BASEEDITION WYG    
#+PROPERTY: JUAN 卷十三
<pb:KR1d0071_WYG_013-1a>¶
欽定四庫全書¶
　禮記述註卷十三¶
　　　　　　　　　　　安溪　李光坡　撰¶
　　玉藻第十三¶
　　　疏曰鄭目録云以其記天子服冕之事也冕之¶
　　　旒以藻紃為之貫玉為飾因以名篇¶
天子玉藻十有二旒前後邃延龍卷以祭¶
　集説曰玉冕前後垂旒之玉也玉五采從上而下初¶
<pb:KR1d0071_WYG_013-1b>¶
　以朱次白次蒼次黄次𤣥既貫徧周而復始其三采¶
　者先朱次白次蒼二色者先朱後緑藻雜采絲繩之¶
　貫玉者也以藻穿玉以玉飾藻故曰玉藻邃深也延¶
　冕上覆也𤣥表而纁裏前後邃延者言前後各有十¶
　二旒垂而深邃延在其上也龍衮畫龍於衮衣也祭¶
　祭宗廟也餘見禮器¶
𤣥端而朝日於東門之外聴朔於南門之外¶
　註曰端當為冕字之誤也𤣥衣而冕冕服之下朝日¶
<pb:KR1d0071_WYG_013-2a>¶
　春分之時也東門南門皆謂國門也　疏曰鄭知端¶
　當為冕者皮弁尊次則諸侯之朝服又其次𤣥端諸¶
　侯皮弁聴朔朝服視朝是視朝之服卑於聴朔今天¶
　子皮弁視朝若𤣥端聴朔則是聴朔之服卑於視朝¶
　且聴朔大視朝小故知端為冕謂𤣥冕也是冕服之¶
　下者¶
閏月則闔門左扉立于其中¶
　註曰天子廟及路寢皆如明堂制明堂在國之陽毎¶
<pb:KR1d0071_WYG_013-2b>¶
　月就其時之堂而聴朔焉卒事反宿路寢亦如之閏¶
　月非常月也聴其朔於明堂門中還處路寢門終月¶
　　疏曰反宿路寢謂視朔之一日也亦如之者亦如¶
　明堂毎月異所其餘日即在燕寢視朝則恒在路門¶
　外也樂太史云終月謂終竟一月所聴之事於一月¶
　中耳尋常則居燕寢也皇氏云明堂有四門即路寢¶
　亦有四門閏月各居其時當方之門義或然也¶
皮弁以日視朝遂以食日中而餕奏而食日少牢朔月¶
<pb:KR1d0071_WYG_013-3a>¶
太牢五飲上水漿酒醴酏¶
　疏曰餕尚奏樂即朝食奏樂可知　集説曰既著皮¶
　弁視朝遂以皮弁而朝食所以敬養身體至日中之¶
　時還著皮弁而餕朝之餘食奏作樂也日常日也朔¶
　月月朔也上水以水為上也下四者説見内則¶
卒食𤣥端而居動則左史書之言則右史書之御瞽幾¶
聲之上下年不順成則天子素服乗素車食無樂¶
　疏曰居燕居春秋是動作事故註以春秋當左史所¶
<pb:KR1d0071_WYG_013-3b>¶
　書左陽陽主動故記動尚書記言語之事故以尚書¶
　當右史所書右是隂隂主静故也周禮五史無左史¶
　右史案左傳太史書崔杼弑君是記動作之事則太¶
　史為左史也王命内史叔興父䇿命晉侯是言誥之¶
　事則内史為右史御侍也瞽樂人以瞽侍側幾猶察¶
　也瞽人審音政和則樂聲樂政酷則樂聲哀察其哀¶
　樂防君之失　陳氏曰𤣥端即朝服之衣易其裳耳¶
　此以上皆天子之禮¶
<pb:KR1d0071_WYG_013-4a>¶
諸侯𤣥端以祭裨冕以朝皮弁以聴朔於太廟朝服以¶
日視朝於内朝¶
　註曰祭祭先君也端亦當為冕字之誤也朝朝天子¶
　也裨冕公衮侯伯鷩子男毳也朝服冠𤣥端素裳也¶
　此内朝路寢門外之正朝　集説曰天子六服大裘¶
　為上其餘為裨𤣥衣以素為裳則是朝服若上士𤣥¶
　裳中士黄裳下士雜裳天子諸侯朱裳則皆名𤣥端¶
　不得名朝服凡在朝君臣上下同服　方氏曰天子¶
<pb:KR1d0071_WYG_013-4b>¶
　聴朔于南門示受之于天諸侯聴朔于太廟示受之¶
　于祖原其所自也天子諸侯皆三朝外朝在庫門之¶
　外治朝在路門之外内朝在路門之内亦曰燕朝也¶
朝辨色始入君日出而視之退適路寢聴政使人視大¶
夫大夫退然後適小寢釋服¶
　集説曰臣入常先君出常後尊卑之禮然也視朝而¶
　見羣臣所以通上下之情聴政而適路寢所以決可¶
　否之計小寢燕寢也釋服服𤣥端¶
<pb:KR1d0071_WYG_013-5a>¶
又朝服以食特牲三俎祭肺夕深衣祭牢肉朔月少牢¶
五俎四簋子卯稷食菜羮夫人與君同庖¶
　疏曰天子言日中諸侯亦當有日中諸侯言夕則天¶
　子亦有夕天子言餕則諸侯亦餕諸侯祭牢肉則天¶
　子亦祭牢肉夫人與君同庖則后亦與王同庖互相¶
　挾　集説曰三俎特豕魚腊也周人祭肺夕夕食也¶
　牢肉即特牲之餘也五俎加羊與其腸胃也簋盛黍¶
　稷之器常食二簋月朔則四簋也子卯説見檀弓夫¶
<pb:KR1d0071_WYG_013-5b>¶
　人不特殺故云與君同庖也¶
君無故不殺牛大夫無故不殺羊士無故不殺犬豕君¶
子逺庖厨凡有血氣之類弗身踐也至于八月不雨君¶
不舉¶
　集説曰天子膳用六牲則無故亦殺牛此言國君也¶
　天子之大夫有故得殺牛此無故不殺羊謂諸侯之¶
　大夫也故謂祭祀及賔客饗食之禮也祭禮有射牲¶
　之文此言弗身踐亦謂尋常也八月今之六月殺牲¶
<pb:KR1d0071_WYG_013-6a>¶
　盛饌曰舉¶
年不順成君衣布搢本闗梁不租山澤列而不賦土功¶
不興大夫不得造車馬¶
　集説曰衣布身著布衣也士以竹為笏而以象飾其¶
　本搢挿也去珽荼挿士笏也闗謂門闗梁謂澤梁不¶
　租不收租稅也列當作迾遮遏之義凶年雖不收山¶
　澤之賦猶必遮迾其非時采取者造新有製作也此¶
　皆為嵗之凶故上之人節損以寛貸其下也¶
<pb:KR1d0071_WYG_013-6b>¶
卜人定龜史定墨君定體¶
　疏曰尊者視大卑者視小　集説曰周禮龜人所掌¶
　天龜靈地龜繹東曰果西曰雷南曰獵北曰若各以¶
　方色與體辨之定之者其所當用卜祭天用靈祭地¶
　用繹春用果秋用雷之属也史定墨者凡卜必以墨¶
　畫龜以求吉兆乃鑽之以觀其所坼從墨而坼大謂¶
　之兆廣其旁岐細出則謂之璺坼亦謂之兆璺韻書¶
　璺音問器破而未離之名也體者兆象之形體定謂¶
<pb:KR1d0071_WYG_013-7a>¶
　決定其吉凶也¶
君羔幦虎犆大夫齊車鹿幦豹犆朝車士齊車鹿幦豹¶
犆¶
　集説曰幦者覆軾之皮犆緣也君之齊車以羔皮覆¶
　軾而緣以虎皮朝車亦謂大夫之朝車以下文兩言¶
　齊車故知上為君齊車也¶
君子之居恒當户寢恒當首若有疾風迅雷甚雨則必¶
變雖夜必興衣服冠而坐¶
<pb:KR1d0071_WYG_013-7b>¶
　集説曰向明而居順生氣而卧敬天威而變凡知禮¶
　者皆當如是不但有位者也故以君子言¶
曰五盥沭稷而靧粱櫛用樿櫛髪晞用象櫛進禨進羞¶
工乃升歌¶
　集説曰盥洗手也沭稷以淅稷之水洗髮也靧粱以¶
　淅粱之水洗面也樿櫛白木梳也晞乾也象櫛象齒¶
　梳也髪濕則滑故用木梳乾則澀故用象櫛也沭而¶
　飲酒曰禨羞則籩豆之實也工乃升堂以琴瑟而歌¶
<pb:KR1d0071_WYG_013-8a>¶
　焉既充之以和平之味又感之以和平之音皆為新¶
　沐氣虚致其養也¶
浴用二巾上絺下綌出杆履蒯席連用湯履蒲席衣布¶
晞身乃屨進飲¶
　集説曰杅浴盤也履踐也蒯席蒯草之席也湅洗也¶
　履蒯席之上而以湯洗其足垢然後立于蒲席而以¶
　布乾潔其體乃著屨而進飲也¶
將適公所宿齊戒居外寢沐浴史進象笏書思對命¶
<pb:KR1d0071_WYG_013-8b>¶
　集説曰大夫之有史葢掌文史之事耳非史官之比¶
　也思謂意所思念欲告君之事對謂君若有問則臣¶
　對答之辭命謂君所命令當奉行者此三者皆書之¶
　於笏故曰書思對命皆謂敬謹之至恐或遺忘也¶
既服習容觀玉聲乃出揖私朝煇如也登車則有光矣¶
　集説曰既服著朝服畢也容觀容貌儀觀也玉聲佩¶
　玉之聲也揖私朝與其家臣揖而往朝于君也煇與¶
　光皆言徳容發越之盛光則又盛于煇矣¶
<pb:KR1d0071_WYG_013-9a>¶
天子搢珽方正於天下也¶
　集説曰搢挿也珽亦笏也即玉人所謂大圭長三尺¶
　者是也以其挺然無所詘故謂之珽葢以端方正直¶
　之道示天下也¶
諸侯荼前詘後直譲於天子也¶
　集説曰荼者舒遲之義前有所畏則其進舒遲諸侯¶
　之笏前詘者圎殺其首也後直者下角正方也以其¶
　譲于天子故殺其上也¶
<pb:KR1d0071_WYG_013-9b>¶
大夫前詘後詘無所不譲也¶
　集説曰大夫上有天子下有己君故笏之下角亦殺¶
　而圜示無所不譲也¶
侍坐則必退席不退則必引而去君之黨¶
　集説曰臣侍君之坐若側旁有别席則退就别席或¶
　旁無别席可退或有席而君不命之退則常引而却¶
　離坐于君親黨之下也一説黨屬于鄉而小故以為¶
　旁側之喻¶
<pb:KR1d0071_WYG_013-10a>¶
登席不由前為躐席¶
　疏曰失節而踐為躐席應從下升若由前升是躐席¶
　也鄉飲酒禮賔席于户西以西頭為下主人席于阼¶
　階介席于西階皆北頭為下賔升席自西方註云升¶
　由下也又記云主人介凡升席自北方降自南方註¶
　云席南上升由下降由上主人受獻自席前適阼階¶
　是降自北方者以受獻正禮須席末啐酒因從北方¶
　降也故註云由便也若尋常無事則升由下而降由¶
<pb:KR1d0071_WYG_013-10b>¶
　上若賔則升降皆由下也¶
徒坐不盡席尺¶
　疏曰徒空也非飲食及講問之坐為徒坐不盡席之¶
　前畔一尺示無所求於前不忘謙也¶
讀書食則齊豆去席尺¶
　疏曰讀書聲當聞尊者食為汚席坐則近前與席畔¶
　齊豆去席尺者解席所以近前之意以設豆去席一¶
　尺不得不前坐就豆¶
<pb:KR1d0071_WYG_013-11a>¶
若賜之食而君客之則命之祭然後祭先飯辯甞羞飲¶
而俟¶
　集説曰客之以客禮待之也然必命之祭然後祭者¶
　不敢以客禮自居也先食而徧嘗諸味亦示臣為君¶
　甞食之禮也飲而俟者禮食未飱以前啜飲以利滑¶
　喉中不令澀噎今君猶未飱故臣亦不敢飱而先甞¶
　羞畢而啜飲以俟君飱臣乃敢飱也¶
若有嘗羞者則俟君之食然後食飯飲而俟君命之羞¶
<pb:KR1d0071_WYG_013-11b>¶
羞近者命之品嘗之然後唯所欲凡嘗逺食必順近食¶
　集説曰此謂君但賜之食而非客之者則膳宰自嘗¶
　羞故云若有嘗羞者此臣既不祭不嘗則俟君食乃¶
　食也飯飲者飲之也雖不嘗羞亦先飲飲以利喉而¶
　俟君也雖君已食己乃後食猶未敢食羞必須君命¶
　羞近者先食近其前者一種而止也品猶徧也既未¶
　敢越次多食故君又命徧嘗己乃徧嘗之後則隨己¶
　所欲不復次第也凡嘗逺食必自近者始客與不客¶
<pb:KR1d0071_WYG_013-12a>¶
　皆然故云凡也¶
君未覆手不敢飱君既食又飯飱飯飱者三飯也君既¶
徹執飯與醬乃出授從者¶
　集説曰君未覆手不敢飱者侍食者悉然也覆手者¶
　謂食畢而覆手以循口之兩旁恐有殽粒汚著之也¶
　飱以飲澆飯也禮食竟更作三飱以助飽實故君未¶
　覆手則臣不敢飱明不敢先君而飽也既猶畢也君¶
　畢食則臣更飯飱也三飯並是飱謂三度飱也故曰¶
<pb:KR1d0071_WYG_013-12b>¶
　飯飱者三飯也君食竟既徹饌臣乃自徹己饌以授¶
　從者飯醬是食之主故自執之此食己所當得故也¶
　此非客禮故得如此若君與己禮食則但親徹不敢¶
　授己之從者故公食大夫禮賔取粱與醬降奠于階¶
　西不以出也若非君臣但是降等者則徹之以授主¶
　人之相者故曲禮云徹飯齊以授相者也¶
凡侑食不盡食食於人不飽唯水漿不祭若祭為己偞¶
卑¶
<pb:KR1d0071_WYG_013-13a>¶
　疏曰此明凡人相敵為食之禮　集説曰侑食侑己¶
　食也食而勸侑禮之勤也食之不盡與不飽禮之謙¶
　也公食大夫禮賔祭觶漿臣敬君之禮此言水漿不¶
　祭禮各有所施也水漿非盛饌之比若祭之則為大¶
　㳿卑矣己大也偞厭也謂大厭降卑微如有所畏迫¶
　也¶
君若賜之爵則越席再拜稽首受登席祭之飲卒爵而¶
俟君卒爵然後授虚爵君子之飲酒也受一爵而色洒¶
<pb:KR1d0071_WYG_013-13b>¶
如也二爵而言言斯禮已三爵而油油以退退則坐取¶
屨隠辟而后屨坐左納右坐右納左¶
　集説曰此謂朝夕侍者始得爵也若其大禮則君先¶
　飲而臣後飲燕禮公卒爵而後飲是也此據侍飲得¶
　爵故再拜而後受若燕禮據大飲法則先受爵而後¶
　奠爵再拜洒如禮度明肅之貌言言與誾誾同意氣¶
　和悦之貌已止也油油謹重自得之貌坐取屨跪而¶
　取屨也隠辟而后屨俛逡巡而退著屨也跪左足而¶
<pb:KR1d0071_WYG_013-14a>¶
　納右足之屨跪右足而納左足之屨此納屨之儀也¶
凡尊必尚𤣥酒唯君面尊唯饗野人皆酒大夫側尊用¶
棜士側尊用禁¶
　疏曰若一尊亦曰側尊故士冠禮云側尊一甒醴在¶
　服北註云無偶曰側與此側别　集説曰尊尚𤣥酒¶
　不忘古也面向也君燕臣子専其恩恵故尊鼻向君¶
　也饗野人如蜡祭之飲是也禮不下庶人唯使之足¶
　于味而已故一用酒也側旁側也謂設尊在賔主兩¶
<pb:KR1d0071_WYG_013-14b>¶
　楹之間旁側夾之故云側尊異于君也棜禁見禮器¶
始冠緇布冠自諸侯下達冠而敝之可也¶
　集説曰冠禮初加緇布冠諸侯以下通用存古故用¶
　之非時王之制也故既用即敝棄之可矣¶
𤣥冠朱組纓天子之冠也緇布冠繢緌諸侯之冠也𤣥¶
冠丹組纓諸侯之齊冠也𤣥冠綦組纓士之齊冠也¶
　集説曰天子始冠之冠則𤣥冠而以朱組為纓諸侯¶
　雖緇布冠郤用雜采之繢為纓緌為尊者飾耳其緌¶
<pb:KR1d0071_WYG_013-15a>¶
　也孔子曰吾未之聞謂大夫士也但諸侯繢緌雖異¶
　其頍項青組纓等皆與士同齊冠齊戒時所服者諸¶
　侯與士皆𤣥冠但其纓則有丹組綦組之異朱色紅¶
　而明丹赤色也綦帛之蒼白如艾色者一説文也¶
縞冠𤣥武子姓之冠也縞冠素紕既祥之冠也¶
　集説曰縞生絹也武冠卷也以縞為冠凶服也武則¶
　𤣥色吉也所以吉凶相半者葢綦而小祥孫為祖服¶
　除矣而父之服未除不敢純吉也姓生也孫是子之¶
<pb:KR1d0071_WYG_013-15b>¶
　所生故謂之子姓素熟絹也紕冠兩邊及卷下畔之¶
　縁也縞冠素紕謂冠與卷身皆用縞但以素緣之耳¶
　素重於縞也縞是生絹而近吉既祥之冠者祥祭後¶
　所服也¶
垂緌五寸惰游之士也¶
　集説曰此言縞冠素紕而緌之垂者長五寸垂長緌¶
　明非既祥葢以其為惰游失業之士使之服此以恥¶
　之耳¶
<pb:KR1d0071_WYG_013-16a>¶
𤣥冠縞武不齒之服也¶
　集説曰不齒即王制所謂不帥教而屏棄之者使之¶
　𤣥冠縞武亦以恥辱之¶
居冠屬武自天子下達有事然後緌¶
　集説曰禮服之冠則臨著乃合其武有儀飾故也若¶
　燕居之冠則冠與武相連以非行禮之時故率略少¶
　威儀也此冠無分貴賤皆著之故云自天子下達凡¶
　緌所以致其飾故有事乃緌無事則否也¶
<pb:KR1d0071_WYG_013-16b>¶
五十不散送親沒不髦¶
　疏曰二者不闗冠之義紀者雜厠其間　集説曰喪¶
　禮始死三日之前要絰散垂葬畢乃絞此言五十始¶
　衰不能備禮故不能垂髦象幼時剪髪為鬌之形父¶
　母在則用之故親沒則去此飾詳見内則¶
大帛不緌𤣥冠紫緌自魯桓公始也¶
　方氏曰大帛冠之白者凶服去飾故不緌也𤣥冠之¶
　緌不宜用紫色為其非正色也後世用之則自魯桓¶
<pb:KR1d0071_WYG_013-17a>¶
　公始¶
朝𤣥端夕深衣¶
　集説曰前章言夕深衣祭牢肉者國君之禮也此言¶
　朝𤣥端夕深衣者謂大夫士在私朝及家朝夕所服¶
　也¶
深衣三袪縫齊倍要衽當旁袂可以回肘¶
　集説曰袪袖口也尺二寸圍之為二尺四寸要之廣¶
　三其二尺四寸則七尺二寸也故云三袪齊者裳之¶
<pb:KR1d0071_WYG_013-17b>¶
　下畔要為裳之上畔縫齊倍要者謂縫下畔之廣一¶
　丈四尺四寸是倍要之七尺二寸也衽裳交接之處¶
　也在身之兩旁故云衽當旁袂袖之連衣者也上下¶
　之廣二尺二寸肘長尺二寸故可以回肘也¶
長中繼揜尺袷二寸袪尺二寸緣廣寸半¶
　集説曰長中者長衣中衣也與深衣制同而名異者¶
　著於内則曰中衣葢著在朝服或祭服之内也著於¶
　外則曰長衣以素為純緣者也雜記云練冠長衣以¶
<pb:KR1d0071_WYG_013-18a>¶
　筮註云深衣之純以素者也若凶服之純以布者則¶
　謂之麻衣繼揜尺者幅廣二尺二寸以半幅繼續袂¶
　口揜餘一尺若今袖矣若長衣揜必用素中衣揜或¶
　布或素隨其衣而然袷曲領也其廣則二寸緣謂深¶
　衣邊以緣飾之廣寸半也¶
以帛裏布非禮也¶
　註曰中外宜相稱也冕服絲衣也中衣用素皮弁服¶
　朝服𤣥端麻衣也中衣用布　疏曰麻即十五升布¶
<pb:KR1d0071_WYG_013-18b>¶
　故中衣并用布¶
士不衣織無君者不貳采¶
　疏曰大夫士去國三月之内服素衣素裳三月之後¶
　服𤣥端𤣥裳是有采色但不貳耳采色𤣥最貴也¶
　集説曰染絲而織之為織功多色重故士賤不得衣¶
　之也無君去位之臣也不貳采謂衣裳與冠同色¶
衣正色裳間色非列采不入公門振絺綌不入公門表¶
裘不入公門襲裘不入公門¶
<pb:KR1d0071_WYG_013-19a>¶
　集説曰正色者青赤黄白黒五方之正色也木青克¶
　土黄故綠色青黄為東方之間色火赤克金白故紅¶
　色赤白為南方之間色金白克木青故碧色青白為¶
　西方之間色水黑克火赤故紫色赤黑為北方之間¶
　色土黄克水黑故駵黄之色黄黑為中央之間色也¶
　列采謂正服之色各有尊卑品列也非此則是䙝服¶
　振讀為袗襌也襌則見體裘上必有裼衣表裘是無¶
　裼衣而裘在外也則簡而不恭襲裘謂掩其襲衣而¶
<pb:KR1d0071_WYG_013-19b>¶
　不露裼衣也則質而不文皆為不敬故君子謹之¶
纊為繭緼為袍襌為絅帛為褶¶
　集説曰纊新綿也緼舊絮也衣之有著者用新綿則¶
　謂之繭用舊絮則謂之袍有表而無裏者謂之絅有¶
　表裏而無著者謂之褶¶
朝服之以縞也自季康子始也¶
　集説曰朝服之布十五升先王之制也季康子始用¶
　生絹後人因之故記者原其所自凡古禮之亡皆由¶
<pb:KR1d0071_WYG_013-20a>¶
　於變¶
孔子曰朝服而朝卒朔然後服之¶
　註曰謂諸侯與羣臣也　集説曰聴朔重於視朝諸¶
　侯之朝服𤣥端素裳而聴朔則皮弁故卒聴朔之禮¶
　然後服朝服而視朝也¶
曰國家未道則不充其服焉¶
　註曰謂若衛文公者　集説曰曰字承上文亦孔子¶
　之言也禮樂刑政未合于先王之道則不宜充盛其¶
<pb:KR1d0071_WYG_013-20b>¶
　衣服示儉以修省也¶
唯君有黼裘以誓省大裘非古也¶
　註曰經云唯君則知時臣亦為之　集説曰君國君¶
　也黼裘以黑羊皮雜狐白為黼文以作裘舊讀省為¶
　獮方氏釋為省耕省斂之義今從之大裘黑羔裘也¶
　天子郊服謂國君固可衣黼裘以誓軍旅省耕斂今¶
　而僭服大裘則不可也但言非古則僭禮之失自見¶
君衣狐白裘錦衣以裼之¶
<pb:KR1d0071_WYG_013-21a>¶
　註曰君衣狐白毛之裘則以素錦為衣覆之使可裼¶
　也袒而有衣曰裼必覆之者裘褻也詩云衣錦絅衣¶
　裳錦絅裳然則錦衣復有上衣明矣天子狐白之上¶
　衣皮弁服與凡裼衣象裘色也¶
君之右虎裘厥左狼裘¶
　註曰衛尊者宜武猛¶
士不衣狐白¶
　註曰辟君也狐之白者少以少為貴也　疏曰士不¶
<pb:KR1d0071_WYG_013-21b>¶
　衣狐白則卿大夫得衣也其裼則不用錦衣當用素¶
　衣¶
君子狐青裘豹褎𤣥綃衣以裼之¶
　集説曰君子謂大夫士也狐青裘狐之青毛皮為裘¶
　也豹褎豹皮為袖𤣥綃衣𤣥色之綃為衣也¶
麛裘青豻褎絞衣以裼之¶
　集説曰麛鹿子也豻胡地野犬絞蒼黄之色¶
羔裘豹飾緇衣以裼之狐裘黄衣以裼之錦衣狐裘諸¶
<pb:KR1d0071_WYG_013-22a>¶
侯之服也¶
　註曰非諸侯則不用錦衣為裼　集説曰飾猶袖也¶
　論語緇衣羔裘黄衣狐裘¶
犬羊之裘不裼不文飾也不裼¶
　集説曰犬羊之裘庶人所服裘與人俱賤故不裼以¶
　為飾也¶
裘之裼也見美也弔則襲不盡飾也君在則裼盡飾也¶
　集説曰此言裼襲之異宜見美謂裼衣上雖加他服¶
<pb:KR1d0071_WYG_013-22b>¶
　猶必開露以見示裼衣之美弔喪襲裘惟小斂後則¶
　然盡飾者盡其文飾之道以為敬弔主於哀故敬不¶
　在美君在則當以盡飾為敬也¶
服之襲也充美也是故尸襲執玉龜襲無事則裼弗敢¶
充也¶
　疏曰凡敬有二體以質為敬者子於父母之所不敢¶
　袒裼以文為敬者臣于君所則裼若平敵以下則亦¶
　襲以質略故也所襲雖同其意異也　集説曰充美¶
<pb:KR1d0071_WYG_013-23a>¶
　猶云揜塞其華美也尸尊無所示敬故襲執玉之禮¶
　以圭璋聘則襲以璧琮享則裼執龜為享禮庭實則¶
　裼以卜則襲此特主襲而言耳非謂執玉龜無裼之¶
　禮也無事謂執玉執龜之禮已竟也無事則裼亦謂¶
　在君之所非君所則否弗敢充者以見美為敬也¶
笏天子以球玉諸侯以象大夫以魚須文竹士竹本象¶
可也¶
　註曰球美玉也文飾也大夫士飾竹以為笏不敢與¶
<pb:KR1d0071_WYG_013-23b>¶
　君並用純物也　疏曰庾氏云以鮫魚須飾竹以成¶
　文士以竹為本質以象牙飾其邊緣飾之可也¶
見於天子與射無説笏入太廟説笏非禮也小功不説¶
笏當事免則說之既搢必盥雖有執於朝弗有盥矣¶
　陳氏曰笏之初用葢諸侯之朝天子則執命圭而搢¶
　荼大夫之聘則執聘圭而搢笏及其合瑞而授圭則¶
　執其所搢而己所謂見於天子無説笏者此也射以¶
　觀徳則禮固在所隆小功則禮可以勝情故亦不説¶
<pb:KR1d0071_WYG_013-24a>¶
　當事而免則事可以勝禮故説之　方氏曰大廟之¶
　内惟君當事則説笏所以逸尊者也後世臣或説之¶
　則僭矣小功之喪悲哀殺矣事不可不記也故不説¶
　笏及當事而免之時則不可以不説搢笏必盥者謂¶
　有執事於朝預須潔浄故既搢笏於帶必盥洗其手¶
　於後雖有執事更不須盥以其初盥已畢¶
凡有指畫於君前用笏造受命於君前則書于笏笏畢¶
用也因飾焉¶
<pb:KR1d0071_WYG_013-24b>¶
　集説曰因事而有所指畫用手則失容故用笏也造¶
　受命詣君所而受命也畢用者毎事皆用之也因飾¶
　焉謂因而文飾之以為上下之等級也¶
笏度二尺有六寸其中博三寸其殺六分而去一¶
　集説曰中廣三寸天子諸侯大夫士之笏皆然天子¶
　諸侯則從中以上稍稍漸殺至上首止廣二寸半是¶
　六分三寸而去其一也其大夫士又從中殺至下亦¶
　廣二寸半故惟中間廣三寸也玉人言大圭長三尺¶
<pb:KR1d0071_WYG_013-25a>¶
　是兼終葵首言之¶
天子素帯朱裏終辟¶
　集説曰謂大帯也素熟絹也用朱為裏終竟也終辟¶
　終竟此帶盡縁之也此二句本在赤韍葱衡之下¶
而素帶終辟¶
　註曰而素帶終辟謂諸侯也諸侯不朱裏合素為之¶
　如今衣帯為之下天子也大夫亦如之¶
大夫素帶辟垂¶
<pb:KR1d0071_WYG_013-25b>¶
　集説曰大夫之素帶則惟縁其兩耳及垂下之紳腰¶
　後不縁¶
士練帯率下辟¶
　註曰率繂也士以下皆襌不合而繂積辟讀如裨冕¶
　之裨裨謂以繒采飾其側人君充之大夫裨其紐及¶
　末士裨其末而已　集説曰練繒也士以練為帶單¶
　用之而緶緝其兩邊故謂之率腰及兩耳皆不縁惟¶
　縁其紳故云下辟¶
<pb:KR1d0071_WYG_013-26a>¶
居士錦帶弟子縞帶¶
　註曰居士道藝處士也　集説曰以錦為帶示文也¶
　弟子用絹示質也¶
并紐約用組三寸長齊于帶紳長制士三尺有司二尺¶
有五寸子游曰參分帶下紳居二焉紳韠結三齊¶
　疏曰并並也謂天子下至弟子其所紐約之物並用¶
　組為之　方氏曰紐謂帶之交結之處以屬其紐約¶
　者謂以物穿紐約束其帶三寸者紐約之組濶三寸¶
<pb:KR1d0071_WYG_013-26b>¶
　也長齊于帶者言組之垂適與紳齊也紳謂帶之垂¶
　者士三尺者自要而下為稱也士如此亦舉卑以見¶
　尊也有司欲便於趨走故特去五寸引子游之言言¶
　人長八尺自要而下四尺五寸分為三分而紳居二¶
　故長三尺也韠蔽膝也結即組也紳韠結三者皆長¶
　三尺故曰三齊自三寸至三齊本在摇狄之下君命¶
　之上¶
大夫大帶四寸雜帶君朱緑大夫𤣥華士緇辟二寸再¶
<pb:KR1d0071_WYG_013-27a>¶
繚四寸¶
　集説曰四寸廣之度也雜帶謂以雜色為辟緣也朱¶
　緑者上以朱下以緑𤣥華者外以𤣥内以華華黄色¶
　也士帶之辟則内外皆緇是謂緇帶大夫以上帶皆¶
　廣四寸士練帶惟廣二寸而再繞要一匝則亦是四¶
　寸矣自大夫大帶至箴功本在二寸之下一命之上¶
凡帶有率無箴功¶
　疏曰凡帶謂有司之帶有率謂其帶既襌亦以箴緶¶
<pb:KR1d0071_WYG_013-27b>¶
　緝其側但繂襵之而已無别裨飾之箴功也知士以¶
　下皆襌者以繂是縫襵之名以縫旁邊故知襌也¶
肆束及帶勤者有事則收之走則擁之¶
　集説曰肆讀為肄餘也詩伐其條肄謂約束帶之餘¶
　組及紳之垂者遇有勤勞之事則收斂而持於手若¶
　事迫而不容不走者則擁抱之於懐也此三句本在皆¶
　朱錦也之下又重出於有憂者之下而無肆束及帶¶
　四字¶
<pb:KR1d0071_WYG_013-28a>¶
韠君朱大夫素士爵韋¶
　註曰此𤣥端服之韠也韠之言蔽也凡韠以韋為之¶
　必象裳色則天子諸侯𤣥端朱裳大夫素裳唯士𤣥¶
　裳黄裳雜裳也皮弁服皆素韠　疏曰士冠禮𤣥端¶
　爵韠此云士爵韋故知是𤣥端之韠也知此朱韠非¶
　祭服韠者祭服𤣥衣纁裳君與大夫士無别同是赤¶
　色¶
圜殺直天子直諸侯前後方¶
<pb:KR1d0071_WYG_013-28b>¶
　註曰圜殺直目韠制也天子四角直無圜殺前後方¶
　殺四角使之方變於天子也所殺者去上下各五寸¶
　　疏曰前後方是殺四角也上下各去五寸所去之¶
　處以物補飾之使方變於天子也去五寸者案雜記¶
　韠㑹去上五寸是上去五寸又云紕以爵韋六寸不¶
　至下五寸是去下五寸¶
大夫前方後挫角士前後正¶
　註曰圜其上角變於君也韠以下為前上為後士賤¶
<pb:KR1d0071_WYG_013-29a>¶
　與君同不嫌也¶
韠下廣二尺上廣一尺長三尺其頸五寸肩革帶博二¶
寸¶
　註曰頸五寸亦謂廣也頸中央肩兩角皆上接革帶¶
　以繫之肩與革帶廣同凡佩繫於革帶　詩疏曰古¶
　者佃漁而食因衣其皮先知蔽前後知蔽後後王易¶
　之以布帛而猶存其蔽前者重古道不忘本也士服¶
　爵弁以韎韐配之則服冕者以芾配之故知冕服謂¶
<pb:KR1d0071_WYG_013-29b>¶
　之芾芾韠皆是蔽膝其制同但以尊祭服故異其名¶
　耳¶
一命緼韍幽衡再命赤韍幽衡三命赤韍蔥衡¶
　註曰此𤣥冕爵弁服之韠尊祭服異其名耳韍之言¶
　亦蔽也緼赤黄之間色所謂韎也衡佩五之衡也幽¶
　讀為黝黑謂之黝青謂之蔥周禮公侯伯之卿三命¶
　其大夫再命其士一命子男之卿再命其大夫一命¶
　其士不命¶
<pb:KR1d0071_WYG_013-30a>¶
王后褘衣夫人揄狄君命屈狄¶
　註曰褘讀如翬揄讀如摇翬摇皆翟雉名也刻繒而¶
　畫之著於衣以為飾因以為名也夫人三夫人亦侯¶
　伯夫人也王者之後夫人亦褘衣君女君也屈周禮¶
　作闕謂刻繒為翟不畫也此子男之夫人禮天子諸¶
　侯命其臣后夫人亦命其妻以衣服所謂夫尊於朝¶
　妻榮於室也　疏曰女君謂后也命子男妻故云君¶
　命六服皆袍制連衣裳不異其色¶
<pb:KR1d0071_WYG_013-30b>¶
再命褘衣一命襢衣士褖衣¶
　註曰此子男卿大夫士之妻命服也褘當為鞠字之¶
　誤也子男之卿再命而妻鞠衣則鞠衣襢衣褖衣者¶
　諸侯之臣皆分為三等其妻以次受此服也公之臣¶
　孤為上卿大夫次之士次之侯伯子男之臣卿為上¶
　大夫次之士次之　疏曰闕翟赤摇翟青褘衣𤣥鞠¶
　衣黄展衣白褖衣黑¶
唯世婦命於奠繭其他則皆從男子¶
<pb:KR1d0071_WYG_013-31a>¶
　疏曰世婦天子二十七世婦也奠獻也凡獻物必先¶
　奠於地獻繭謂世婦及命婦人助蠶畢獻繭也世婦¶
　及卿大夫之妻並卑雖已被命猶不得即服必經入¶
　助蠶蠶畢獻繭繭多功大君命之著服乃得服耳其¶
　他謂后夫人九嬪及五等侯妻也夫在其位則妻得¶
　服其服矣不須奠繭之命¶
凡侍於君紳垂足如履齊頤霤垂拱視下而聴上視帶¶
以及袷聴鄉任左¶
<pb:KR1d0071_WYG_013-31b>¶
　集説曰立而磬折則紳必垂身折則裳下之緝委地¶
　故足如踐之也頤頷也霤屋簷也身俯故頭臨前而¶
　頷之垂如屋霤然垂拱亦謂身俯則手之拱者下垂¶
　也視雖在下而必側面向上以聴尊者之言故云視¶
　下而聴上也袷交領也視君之法下不過帶髙不過¶
　袷凡立者尊右坐者尊左侍而君坐則臣在君之右¶
　是以聴向皆任左以向君¶
凡君召以三節二節以走一節以趨在官不俟屨在外¶
<pb:KR1d0071_WYG_013-32a>¶
不俟車¶
　疏曰節以玉為之所以明信輔於君命者也君使使¶
　召臣有二節時有一節時故合云三節也隨事緩急¶
　急則二節故走緩則一節故趨官謂朝廷治事處也¶
　外謂其室及官府也在官近故云屨在外逺故云車¶
士於大夫不敢拜迎而拜送士於尊者先拜進面答之¶
拜則走¶
　集説曰士於大夫尊卑有間若大夫詣士士不敢拜¶
<pb:KR1d0071_WYG_013-32b>¶
　而迎之恐其答拜也去則拜送者禮賔出門主人再¶
　拜送之賔不答拜禮有終止故也士若見於大夫則¶
　先拜於門外然後進而見面若大夫出迎而答其拜¶
　則走避之¶
士於君所言大夫沒矣則稱諡若字名士與大夫言名¶
士字大夫¶
　疏曰士在君前與君言論及於大夫君前臣名若彼¶
　大夫生則呼其名若沒則稱彼諡無諡則稱字士雖¶
<pb:KR1d0071_WYG_013-33a>¶
　已死猶呼名也若士與大夫言論及他生大夫士士¶
　呼之名大夫呼之字若大夫士卒則字士諡大夫¶
於大夫所有公諱無私諱凡祭不諱廟中不諱教學臨¶
文不諱¶
　集説曰公諱本國先君之諱也私諱私家之諱也凡¶
　祭祭羣神也餘見曲禮¶
古之君子必佩玉右徵角左宫羽¶
　集説曰徴角宫羽以玉聲所中言也徴為事角為民¶
<pb:KR1d0071_WYG_013-33b>¶
　事則須作而成民則供上役使故在右右為動作之¶
　方也宫為君羽為物君道宜静物道宜積故在左左¶
　乃無事之方也¶
趨以采齊行以肆夏周還中規折還中矩進則揖之退¶
則揚之然後玉鏘鳴也故君子在車則聞鸞和之聲行¶
則鳴佩玉是以非辟之心無自入也¶
　集説曰路寢門外至應門謂之趨於此趨時歌采齊¶
　之詩以為節路寢門内至堂謂之行於行之時則歌¶
<pb:KR1d0071_WYG_013-34a>¶
　肆夏之詩以為節周旋註云反行也假令從北向南¶
　曲折而東向也進而前則其身畧俯如揖然退而後¶
　則其身微仰故曰揚之進退俯仰皆得其節故佩玉¶
　之鳴鏘然可聴也鸞和鈴也常所乗之車鸞在衡和¶
　在軾若田獵之車則和在軾鸞在馬鑣也¶
君在不佩玉左結佩右設佩居則設佩朝則結佩¶
　註曰謂世子也出所處而君在焉則去徳佩而設事¶
　佩辟徳而示即事也結其左者若於事有未能也結¶
<pb:KR1d0071_WYG_013-34b>¶
　者結其綬不使鳴焉居謂所處而君不在朝朝於君¶
　　疏曰臣之朝君備儀盡飾當佩玉今云君在不佩¶
　玉故知非臣下云世子佩瑜玉是以知世子也去徳¶
　佩者謂結玉佩不使鳴非謂全去也事佩大觿木燧¶
　之屬也自居則設佩及結佩亦皆謂世子¶
齊則綪結佩而爵韠¶
　疏曰此謂凡應佩玉之人非唯世子綪結佩綪屈也¶
　謂結其綬而又屈上之也爵韠謂士𤣥端齊皇氏熊¶
<pb:KR1d0071_WYG_013-35a>¶
　氏謂諸侯以下皆以𤣥端齊而以爵韋為韠同士禮¶
　以其齊故不用朱韠素韠義或然也¶
凡帶必有佩玉唯喪否佩玉有衝牙君子無故玉不去¶
身君子於玉比徳焉¶
　註曰喪主於哀去飾也凡謂天子以至士故謂喪與¶
　災眚　疏曰凡佩玉必上繫於衡下垂三道穿以蠙¶
　珠下端前後以懸璜中央下端懸以衝牙動則衝牙¶
　前後觸璜而為聲所觸之玉其形似牙故曰衝牙¶
<pb:KR1d0071_WYG_013-35b>¶
天子佩白玉而𤣥組綬公侯佩山𤣥玉而朱組綬大夫¶
佩水蒼玉而純組綬世子佩瑜玉而綦組綬士佩瓀玟¶
而緼組綬¶
　註曰玉有山𤣥水蒼者視之文色所似也綬者所以¶
　貫佩玉相承受也純當為緇古文緇字或作絲旁才¶
　綦文雜色也緼赤黄　疏曰尊者玉色純公侯以下¶
　玉色漸雜世子及士唯論玉質不明玉色則不定也¶
　世子承上天子諸侯則天子諸侯之子也然諸侯世¶
<pb:KR1d0071_WYG_013-36a>¶
　子雖佩瑜玉亦應降殺王世子綦青黒色瓀玟石次¶
　玉者¶
孔子佩象環五寸而綦組綬¶
　集説曰象環象牙之環也其廣五寸孔子謙不佩玉¶
　故燕居佩之非謂禮服之正佩也¶
童子之節也緇布衣錦緣錦紳并紐錦束髮皆朱錦也¶
　集説曰節禮節也錦緣以錦為緇布衣之緣也紳紐¶
　見前束髪者以錦為總而束髪也皆朱錦者言所用¶
<pb:KR1d0071_WYG_013-36b>¶
　之錦皆朱色也¶
童子不裘不帛不屨絇無緦服聴事不麻無事則立主¶
人之北南面見先生從人而入¶
　集説曰不屨絇未習行戒也無緦服謂父在時己雖¶
　有緦親之喪不為之著緦服但往聴主人使令之事¶
　不麻謂免而深衣不加絰也主人喪主也問喪云童¶
　子不緦唯當室緦當室為父後者也童子未能習禮¶
　且緦輕故父在不緦父沒則本服不可違矣從人而¶
<pb:KR1d0071_WYG_013-37a>¶
　見先生不敢以卑小煩長者為禮也¶
侍食於先生異爵者後祭先飯客祭主人辭曰不足祭¶
也客飱主人辭以疏主人自置其醬則客自徹之¶
　集説曰此言成人之禮先生齒尊於己者異爵爵貴¶
　於己者後祭示饌不為己也先飯示為尊貴者嘗之¶
　也盛主人之饌故祭而主人辭之謙也既食而飱以¶
　為美也而主人辭以麤疏亦謙也醬者食味之主故¶
　主人自設客亦自徹禮尚施報也¶
<pb:KR1d0071_WYG_013-37b>¶
一室之人非賔客一人徹壹食之人一人徹凡燕食婦¶
人不徹¶
　集説曰一室之人同居共事者也壹猶聚也壹食之¶
　人為同事而相聚以食者也若賔客則各徹其饌二¶
　者皆為無賔主之分故但推少者一人徹之而已¶
　坡謂特牲少牢皆有婦人徹之禮此不徹者惟燕食¶
　耳註云婦人質不備禮是也非不勝事之謂¶
食棗桃李弗致于核𤓰祭上環食中棄所操¶
<pb:KR1d0071_WYG_013-38a>¶
　集説曰致謂委棄之也曲禮曰其有核者懐其核環¶
　横切之圓如環也上環是疐間下環是脫華處¶
凡食果食者後君子火孰者先君子¶
　集説曰古人嘗藥嘗食葢恐其不善或為尊者害耳¶
　果食生成之味當使尊者先食火孰者先君子嘗食¶
　之禮也¶
有慶非君賜不賀¶
　集説曰君賜如爵命土田車服之類皆是也言卿大夫¶
<pb:KR1d0071_WYG_013-38b>¶
　士之家設有喜慶之事若是君命所賜則當賀非君¶
　賜則不賀葢以君賜為榮也¶
有憂者¶
　集説曰此下缺文¶
孔子食於季氏不辭不食肉而飱¶
　集説曰為客之禮將食必興辭食則先胾次殽至肩¶
　乃飽而飱孔子既不辭又不食肉乃獨澆飯而為飱¶
　之禮葢以季氏之饋失禮故也¶
<pb:KR1d0071_WYG_013-39a>¶
君賜車馬乗以拜賜衣服服以拜賜¶
　集説曰君賜及門既拜受矣明日又乗服詣君所而¶
　拜謝其賜所謂再拜敬之至也二賜字句絶本朱子¶
　説¶
君未有命弗敢即乗服也¶
　集説曰此謂諸侯之卿大夫為使臣而受天子之賜¶
　歸而獻諸其君君命之乗服乃得乗服故君未有命¶
　不敢即乗服也左傳杜洩將以路葬南遺謂季孫曰¶
<pb:KR1d0071_WYG_013-39b>¶
　叔孫未乗路葬焉用之季孫使杜洩舍路不可曰夫¶
　子受命於朝而聘于王王思舊勲而賜之路復命而¶
　致之君君不敢逆王命而復賜之¶
君賜稽首據掌致諸地¶
　集説曰據按也郤右手而覆左手以按于右手之上¶
　致至也頭及手俱至地也¶
酒肉之賜弗再拜¶
　集説曰己拜受于家而明日又往拜謂之再拜酒肉¶
<pb:KR1d0071_WYG_013-40a>¶
　之賜輕故惟拜受於家而已¶
凡賜君子與小人不同日¶
　集説曰君子小人以位言君子曰賜小人曰與貴賤¶
　殊故不可同日也¶
凡獻於君大夫使宰士親皆再拜稽首送之膳於君有¶
葷桃茢於大夫去茢於士去葷皆造於膳宰¶
　集説曰大夫不親往而使宰者恐勤君之降禮而受¶
　獻也士賤故得自往皆再拜稽首送之者言大夫初¶
<pb:KR1d0071_WYG_013-40b>¶
　遣宰時已拜送矣及至君門以授小臣則或宰或士¶
　亦皆再拜而送之也膳美食也葷薑及辛菜也茢菼¶
　帚也膳宰主飲食者　方氏曰膳必用葷桃茢者防¶
　不祥之物或干之也桃以其性葷以其氣茢以其形¶
　形不如氣氣不如性故貴賤多少之數去其一者茢¶
　去其二者葷惟桃不可去焉皆造膳宰者以不敢専¶
　達必待主膳之人達之也¶
大夫不親拜為君之答已也¶
<pb:KR1d0071_WYG_013-41a>¶
　集説曰釋所以不親獻之義¶
大夫拜賜而退士待諾而退又拜弗答拜¶
　集説曰大夫往君門而拜君昨日所賜及門即告小¶
　臣小臣入白大夫即拜拜竟即退不待小臣出報恐¶
　君召進而答拜也君不答士之拜故士拜竟則待小¶
　臣傳君之諾報而後退也又拜者小臣傳諾報而出¶
　士又拜君之諾也弗答拜謂君終不答士之拜也¶
大夫親賜士士拜受又拜於其室衣服弗服以拜敵者¶
<pb:KR1d0071_WYG_013-41b>¶
不在拜於其室¶
　集説曰其室大夫之家也衣服弗服以拜下於君賜¶
　也敵者尊卑相等也其室獻者之家也若當時主人¶
　在家而拜受則不復往彼家拜謝今主人不在不得¶
　拜受還家必往而拜之也若朋友則非祭肉不拜¶
凡於尊者有獻而弗敢以聞¶
　集説曰此謂獻辭也不敢以聞者不敢直言獻於尊¶
　者如云致馬資於有司及贈從者之類也¶
<pb:KR1d0071_WYG_013-42a>¶
士於大夫不承賀下大夫於上大夫承賀¶
　集説曰士於大夫尊卑逺若有慶事不敢受大夫之¶
　親賀下夫夫於上大夫尊卑近故可承受其親賀也¶
親在行禮於人稱父人或賜之則稱父拜之¶
　方氏曰不敢私交不敢私受故也¶
禮不盛服不充故大裘不裼¶
　註曰禮盛者服充大事不崇曲敬　疏曰充猶襲也¶
　大裘不裼者證禮盛服充時也郊禮大裘無别衣裼¶
<pb:KR1d0071_WYG_013-42b>¶
　之是不見美也¶
乗路車不式¶
　疏曰路車謂玉路郊天車也不式謂乗車從門閭過¶
　不式¶
父命呼唯而不諾手執業則投之食在口則吐之走而¶
不趨¶
　集説曰應辭唯速而恭諾緩而慢¶
親老出不易方復不過時親癠色容不盛此孝子之疏¶
<pb:KR1d0071_WYG_013-43a>¶
也¶
　集説曰易方則恐召己而莫知所在過時則恐失期¶
　而貽親之憂癠病也不盛憂形于色也疏節謂常行¶
　疏畧之禮而已非大節也¶
父沒而不能讀父之書手澤存焉爾母沒而杯圈不能¶
飲焉口澤之氣存焉爾¶
　集説曰不能猶不忍也手之所持猶存其潤澤之迹¶
　杯圈盛酒漿之器屈木為之若巵匜之屬也口澤之¶
<pb:KR1d0071_WYG_013-43b>¶
　氣亦謂常用以飲故口所潤澤猶有餘氣此所以不¶
　忍讀不忍飲也¶
君入門介拂闑大夫中棖與闑之間士介拂棖¶
　集説曰此言兩君相見之時入門入大門也介副也¶
　闑門中央所豎短木也棖者門之兩旁長木所謂楔¶
　也君入當棖闑之中主君在闑東賔在闑西主君上¶
　擯在君後稍近西而拂闑賔之上介在賔後稍近東¶
　而拂闑大夫之為擯為介者各當君後而在棖闑二¶
<pb:KR1d0071_WYG_013-44a>¶
　者之中士之為擯為介者則各拂東西之棖也¶
賔入不中門不履閾公事自闑西私事自闑東¶
　集説曰此賔謂鄰國来聘之卿大夫也入不中門謂¶
　不當闑西棖闑之中而稍東近闑也閾門限也聘享¶
　是奉君命而行謂之公事入自闑西用賔禮也若私¶
　覿私面謂之私事以其非君命故也入自闑東從臣¶
　禮也¶
君與尸行接武大夫繼武士中武徐趨皆用是¶
<pb:KR1d0071_WYG_013-44b>¶
　疏曰君謂天子諸侯也接武謂二足相躡每蹈於半¶
　不得各自成迹也若大夫與其尸行則兩足跡相接¶
　續漸卑故與尸行歩稍廣速也中猶間也士與其尸¶
　行毎徙足間容一足地乃躡之士極卑故與尸行歩¶
　極廣也徐趨遲行也皆皆於君大夫士也言皆用此¶
　與尸行歩之節¶
疾趨則欲發而手足毋移¶
　集説曰此言若以他事行禮而當疾趨者其屨頭欲¶
<pb:KR1d0071_WYG_013-45a>¶
　發起不以接武繼武為拘然而手容必恭足容必重¶
　不可或低或斜而變其常度移猶變也¶
圈豚行不舉足齊如流席上亦然¶
　集説曰此釋上徐趨之形圈轉也豚之言循讀為上¶
　聲謂徐趨之法當曳轉其足循地而行不舉足者謂¶
　足不離地齊裳下緝也足既不舉身又俯折則裳下¶
　委于地而曳足則齊如水之流席上亦然言未坐之¶
　時行於席上亦當如此也¶
<pb:KR1d0071_WYG_013-45b>¶
端行頤霤如矢弁行剡剡起屨¶
　集説曰此覆上疾趨之節端直也直身而行身亦小¶
　折故頭直臨前而頤如屋霤之垂其歩之進則如矢¶
　之直也弁急也剡剡身起之貌急行則欲速而身屨¶
　恒起也¶
執龜玉舉前曳踵蹜蹜如也¶
　集説曰此論徐趨之事踵足後跟也舉足之前而曳¶
　其後跟則行不離地如有所循也蹜蹜促狹之貌龜¶
<pb:KR1d0071_WYG_013-46a>¶
　玉皆重器故敬謹如此¶
凡行容惕惕¶
　集説曰惕惕直而且疾也謂行於道路則然葢回枉¶
　則失容舒緩則近惰也¶
廟中齊齊朝廷濟濟翔翔¶
　集説曰齊齊收持嚴正之貌以對神不敢舒散也濟¶
　濟威儀詳整也翔翔張拱安舒也¶
君子之容舒遲見所尊者齊遫¶
<pb:KR1d0071_WYG_013-46b>¶
　集説曰舒遲閒雅之貌齊如䕫䕫齊慄之齊遫者謹¶
　而不放之謂見所尊者故加敬¶
足容重手容恭¶
　註曰重舉欲遲也恭髙且正也¶
目容端口容止¶
　註曰無睇視不妄動¶
聲容静頭容直¶
　集説曰無或噦咳欲其静也無或傾顧欲其直也¶
<pb:KR1d0071_WYG_013-47a>¶
氣容肅¶
　註曰似不息者¶
立容徳¶
　集説曰徳應氏謂中立不倚儼然有徳之氣象也¶
色容莊坐如尸¶
　集説曰莊矜持之貌也坐如尸見曲禮¶
燕居告温温¶
　集説曰詩言温温恭人燕居之時於告語於人之際¶
<pb:KR1d0071_WYG_013-47b>¶
　則皆欲其温和所謂居不容寛柔以教也¶
凡祭容貌顔色如見所祭者¶
　集説曰論語曰祭如在祭神如神在¶
喪容纍纍色容顛顛視容瞿瞿梅梅言容繭繭¶
　集説曰此皆居喪之容纍纍羸憊失意之貌顛顛憂¶
　思不舒之貌瞿瞿驚遽之貌梅梅猶昧昧瞻視不審¶
　故瞿瞿梅梅然也繭繭猶綿綿聲氣低微之貌也¶
戎容暨暨言容詻詻色容厲肅視容清明¶
<pb:KR1d0071_WYG_013-48a>¶
　集説曰此皆軍旅之容暨暨果毅之貌詻詻教令嚴¶
　飭之貌顔色欲其嚴厲而莊肅視瞻欲其瑩澈而明¶
　審¶
立容辨卑毋讇¶
　集説曰立之容貶卑者不為矜髙之態也雖貴貶損¶
　卑降而必貴於正若傾側其容柔媚其色則流於謟¶
　矣故戒以毋謟焉¶
頭頸必中¶
<pb:KR1d0071_WYG_013-48b>¶
　集説曰頭容欲直¶
山立¶
　集説曰如山之嶷然不摇動也¶
時行¶
　集説曰當行則行¶
盛氣顛實揚休¶
　集説曰顛讀為填塞之填實滿也揚讀為陽休與煦¶
　同氣體之充也言人當養氣使充盛填實于内故息¶
<pb:KR1d0071_WYG_013-49a>¶
　之出也若陽氣之煦物其来無窮也¶
玉色¶
　集説曰玉無變色故以為顔色無變動之喻　石梁¶
　王氏曰立容以下不屬戎容¶
凡自稱天子曰予一人¶
　集説曰一者無對之稱¶
伯曰天子之力臣¶
　集説曰天子三公一相處内二伯分主畿外諸侯葢¶
<pb:KR1d0071_WYG_013-49b>¶
　股肱之臣宣力四方者也故曰力臣此伯自稱于諸¶
　侯也¶
諸侯之於天子曰某土之守臣某¶
　集説曰某土猶云東土西土之類¶
其在邊邑曰某屏之臣某¶
　集説曰邊邑逺謂之屏者藩屏之義所以蔽内而捍¶
　外也¶
其於敵以下曰寡人小國之君曰孤擯者亦曰孤¶
<pb:KR1d0071_WYG_013-50a>¶
　集説曰此章與曲禮小異者此據自稱為辭彼則擯¶
　者之辭也¶
上大夫曰下臣擯者曰寡君之老下大夫自名擯者曰¶
寡大夫世子自名擯者曰寡君之適¶
　坡謂自此至外私其上句皆是自稱於己國之君有¶
　擯者曰則對他國之辭於大夫亦謂自稱於大夫也¶
公子曰臣孽¶
　疏曰稱臣謂對己君也若對他國當云外臣　集説¶
<pb:KR1d0071_WYG_013-50b>¶
　曰適而𫝊世者謂之世子餘則但稱公子而已讀孽¶
　為枿者葢比之木生之餘也故以臣孽自稱¶
士曰𫝊遽之臣於大夫曰外私¶
　集説曰驛𫝊之車馬所以供急遽之令士賤而給車¶
　馬之役使故自稱𫝊遽之臣也家臣稱私此大夫非¶
　己所臣事者故對之言則自稱外私也¶
大夫私事使私人擯則稱名¶
　集説曰私事謂非行聘禮而以他事奉君命往使若¶
<pb:KR1d0071_WYG_013-51a>¶
　晉侯使韓穿来言汶陽之田歸齊之類隨行之人當¶
　謂之介曰擯者擯是主人之副今以在賔館而主國¶
　致禮則己為主人故稱擯也私人己之屬臣也私事¶
　使而私人擯則無問上大夫下大夫皆降而稱名以¶
　非正聘故也¶
公士擯則曰寡大夫寡君之老¶
　集説曰公士公家之士也若正行聘禮以公士為擯¶
　其下大夫往行小聘之禮則擯辭稱寡大夫其上大夫¶
<pb:KR1d0071_WYG_013-51b>¶
　往行大聘之禮則擯辭稱寡君之老¶
大夫有所往必與公士為賓也¶
　集説曰賔讀為擯介也謂大夫有正聘之往必使公¶
　士作介也¶
　¶
　¶
　¶
　禮記述註卷十三¶
