# -*- mode: mandoku-view -*-
#+TITLE: 禮記述註
#+DATE: 2015-09-23 09:38:35
#+PROPERTY: JUAN 6
<pb:KR1d0071_WYG_006-1a>¶
欽定四庫全書¶
　禮記述註卷六¶
　　　　　　　　　　　安溪　李光坡　撰¶
　　月令第六¶
　　　疏曰鄭目録云月令本呂氏春秋十二月紀之¶
　　　首章也案呂不韋集諸儒所著為十二月紀合¶
　　　十餘萬言名為呂氏春秋篇首皆有目令與此¶
　　　文同¶
<pb:KR1d0071_WYG_006-1b>¶
孟春之月日在營室昏參中旦尾中¶
　註曰日月之行一歲十二㑹聖人因其㑹而分之以¶
　為大數焉觀斗所建命其四時此云孟春者日月㑹¶
　於娵訾而斗建寅之辰也　疏曰用夏時者以夏數¶
　得天也凡十二月日之所在或舉月初或舉月末皆¶
　據其大畧不細與歴數齊同其昏時中星亦皆如此¶
　但一月之内有中者即得載之二十八宿星體有廣¶
　狹相去有逺近或月節月中之日昏明之時前星已¶
<pb:KR1d0071_WYG_006-2a>¶
　過於午後星未至正南又星有明暗見有早晚所以¶
　昏明之星不可正依歴法但舉大畧耳¶
其日甲乙¶
　註曰乙之言軋也時萬物皆解孚甲自抽軋而出因¶
　以為日名焉¶
其帝大皥其神句芒¶
　註曰此蒼精之君木官之臣自古以來著徳立功者¶
　也太皥伏羲氏句芒少皥之子曰重為木官　疏曰¶
<pb:KR1d0071_WYG_006-2b>¶
　自孟春之月訖其日甲乙明於天道其事畧竟從此¶
　以下至鴻雁來明聖人奉天時及萬物節候也故蔡¶
　邕云法象莫大乎天地變通莫大乎四時懸象著明¶
　莫大乎日月故先建春以奉天奉天然後立帝立帝¶
　然後言佐言佐然後列昆蟲之列物有形可見然後¶
　音聲可聞故陳音有音然後清濁可聽故言鍾律音¶
　聲可以彰故陳酸羶之屬也羣品以著五行為用於¶
　人然後宗而祀之故陳五祀東風以下者効初氣之¶
<pb:KR1d0071_WYG_006-3a>¶
　序也二者既立然後人君承天時行庶政¶
其蟲鱗其音角律中大蔟其數八其味酸其&KR0424;羶¶
　註曰鱗龍之屬角樂器之聲也三分羽益一以生角¶
　角數六十四屬木者以其清濁中民象也律候氣之¶
　管以銅為之中猶應也大蔟者林鍾之所生三分益¶
　一長八寸凡律空圍九分木生數三成數八但言八¶
　舉其成數　疏曰單出曰聲雜比曰音音則樂曲也¶
　凡律空圍九分者黄鍾為諸律之首諸律雖長短有¶
<pb:KR1d0071_WYG_006-3b>¶
　差其圍皆以九分為限孟康云林鍾長六寸圍六分¶
　則圍之大小遂管長短然則分寸之數不可定也故¶
　鄭皆為圍九分也通於鼻者謂之&KR0424;在口者謂之味¶
　&KR0424;則氣也木味酸凡草木所生其氣羶也¶
其祀户祭先脾¶
　註曰春陽氣出祀之於户内陽也凡祭五祀於廟用¶
　特牲有主有尸皆先設席於奥祀户之禮南面設主¶
　於户外之西乃制脾及腎為爼奠於主北又設盛於¶
<pb:KR1d0071_WYG_006-4a>¶
　爼西祭忝稷祭肉祭醴皆三祭肉脾一腎再既祭徹¶
　之更陳鼎爼設饌於筵前迎尸畧如祭宗廟之儀¶
　疏曰註凡祭五祀以下皆中霤禮文户中霤在於廟¶
　室中先設席於廟室之奥竈門行皆在廟門外先設¶
　席於廟門之奥雖廟室廟門有别總而言之皆謂之¶
　廟祭户先設席於奥乃更設席於廟户西夾北向置¶
　主北面祭忝肉户西就户處也其餘五祀所祭設主¶
　皆就其處也既祭後徹去爼盛更陳列鼎爼設其饌¶
<pb:KR1d0071_WYG_006-4b>¶
　食於初設奥之筵前其時主已移於筵上主人出户¶
　迎尸尸入即筵坐所以先設席及設饌迎尸皆在奥¶
　者就尊之處也　集説曰木盛剋土脾將受傷故先¶
　祭脾¶
東風解凍蟄蟲始振魚上冰獺祭魚鴻雁來¶
　註曰振動也夏小正正月啓蟄魚陟負冰此時魚肥¶
　美獺將食之先以祭也鴈自南方來將北反其居¶
天子居青陽左个¶
<pb:KR1d0071_WYG_006-5a>¶
　集説曰青陽左个註云太寢東堂北偏也疏云是明¶
　堂北偏而云太寢者明堂與太廟太寢制同北偏者¶
　近北也四面旁室謂之个　朱子曰論明堂之制者¶
　非一竊意當有九室如井田之制東之中為青陽太¶
　廟東之南為青陽右个東之北為青陽左个南之中¶
　為明堂太廟南之東即東之南為明堂左个南之西¶
　即西之南為明堂右个西之中為總章太廟西之南¶
　即南之西為總章左个西之北即北之西為總章右¶
<pb:KR1d0071_WYG_006-5b>¶
　个北之中為𤣥堂太廟北之東即東之北為𤣥堂右¶
　个北之西即西之北為𤣥堂左个中為太廟太室凡¶
　四方之太廟異方所其左右个則青陽左个即𤣥堂¶
　之右个青陽右个即明堂之左个明堂右个即總章¶
　之左个總章之右个乃𤣥堂之左个也但隨其時之¶
　方位開門耳太廟太室則毎季十八日天子居正歟¶
　古人制事多用井田遺意此恐然也¶
乗鸞路駕倉龍載青旂衣青衣服倉玉食麥與羊其器¶
<pb:KR1d0071_WYG_006-6a>¶
疏以達¶
　註曰鸞路有虞氏之車有鸞和之節而飾之以青取¶
　其名耳春言鸞冬夏言色互文馬八尺以上為龍凡¶
　所服玉謂冠飾及所佩者之衡璜也麥實有孚甲屬¶
　木羊火畜也時尚寒食之以安性也凡此車馬衣服¶
　非周制也周禮朝祀戎獵車服各以其事不以四時¶
　為異　疏曰疏以達者春物將貫土而出故器之刻¶
　鏤者使文理麤疏直而通達也　坡謂司徒奉牛宗¶
<pb:KR1d0071_WYG_006-6b>¶
　伯奉雞司馬奉羊司㓂奉犬鄭云司空其奉豕與然¶
　則疏引五行傳尚合於經餘外徒煩且亦非大義所¶
　係今仍註解¶
是月也以立春先立春三日太史謁之天子曰某日立¶
春盛徳在木天子乃齊立春之日天子親帥三公九卿¶
諸侯大夫以迎春於東郊¶
　疏曰節氣有早晚是月者謂是月之氣不謂是月之¶
　日也　集説曰謁告也春為生天地生育之盛徳在¶
<pb:KR1d0071_WYG_006-7a>¶
　於木位也迎春東郊祀蒼精之帝而大皥配之後倣¶
　此¶
還反賞公卿大夫於朝¶
　坡按監本賞公卿諸侯大夫於朝俗本無諸侯二字¶
　冝校入¶
命相布徳和令行慶施惠下及兆民慶賜遂行毋有不¶
當¶
　註曰相謂三公相王之事也徳謂善教也令謂時禁¶
<pb:KR1d0071_WYG_006-7b>¶
　也慶謂休其善也惠謂恤其不足也遂猶達也言使¶
　當得者皆得得者無非其人¶
乃命大史守典奉法司天日月星辰之行宿離不貸毋¶
失經紀以初為常¶
　註曰典六典也法八法　集説曰宿猶止也離猶行¶
　也言占候躔次不可差貸貸與忒同經紀天文進退¶
　遲速之度數也初者歴家推步之舊法以此為占候¶
　之常也¶
<pb:KR1d0071_WYG_006-8a>¶
是月也天子乃以元日祈榖于上帝乃擇元辰天子親¶
載耒耜措之於參保介之御間帥三公九卿諸侯大夫¶
躬耕帝籍天子三推三公五推卿諸侯九推反執爵於¶
大寢三公九卿諸侯大夫皆御命曰勞酒¶
　集説曰元日上辛也郊祭天而配以后稷為祈榖也¶
　元辰郊後吉日也日以干言辰以支言互文也參參¶
　乗之人也保猶衣也介甲也以勇士為車右而衣甲¶
　御者御車之人也車右及御人皆是參乗天子在左¶
<pb:KR1d0071_WYG_006-8b>¶
　御者居中車右在右以三人故曰參也置此耕器於¶
　參乗保介及御者之間天子籍田千畆収其榖為祭¶
　祀之粢盛故曰帝籍九推之後庶人終之御侍也反¶
　而行燕禮羣臣皆侍士賤不與耕故亦不與勞酒之¶
　賜也¶
是月也天氣下降地氣上騰天地和同草木萌動¶
　註曰此陽氣蒸達可耕之侯也農書曰土長冒橛陳¶
　根可扳耕者急發¶
<pb:KR1d0071_WYG_006-9a>¶
王命布農事命田舍東郊皆修封疆審端徑術善相邱¶
陵阪險原隰土地所冝五榖所殖以教道民必躬親之¶
田事既飭先定凖直農乃不惑¶
　集説曰田田畯也舍居也天子命田畯居東郊以督¶
　耕者皆使修理其封疆謂井田之限域也步道曰徑¶
　術與遂同田之溝洫也審而端之使無迂壅封疆有¶
　界限經術有濶狹土地有高下五種有冝否皆須田¶
　畯躬親廵行之使田事皆飭正如凖平繩直則農民¶
<pb:KR1d0071_WYG_006-9b>¶
　無所疑惑也夏小正曰農率均田¶
是月也命學政入學習舞¶
　集説曰為仲春將釋菜教學者以習舞之事　熊氏¶
　曰舞兼文武而言葢陽氣發動使蕩盪血脉也¶
乃修祭典¶
　註曰重祭禮歲始省録¶
命祀山林川澤犧牲毋用牝¶
　註曰為傷妊生之類¶
<pb:KR1d0071_WYG_006-10a>¶
禁止伐木¶
　註曰盛徳所在¶
毋覆巢毋殺孩蟲胎夭飛鳥毋麛毋卵毋聚大衆毋置¶
城郭掩骼埋胔¶
　集説曰孩蟲蟲之稚者胎未生者夭方生者飛鳥初¶
　學飛之鳥麛獸子之通稱掩骼埋胔謂死氣逆生也¶
　骨枯曰骼肉腐曰胔¶
是月也不可以稱兵稱兵必天殃兵戎不起不可從我¶
<pb:KR1d0071_WYG_006-10b>¶
始毋變天之道毋絶地之理毋亂人之紀¶
　集説曰天地大徳曰生春者生徳之盛時也兵凶器¶
　戰危事不得已而禦㓂猶可也兵自我起以殺戮之¶
　心逆生育之氣是變易天之生道斷絶地之生理而¶
　紊亂生人之紀叙矣其殃也冝哉¶
孟春行夏令則雨水不時草木蚤落國時有恐¶
　註曰不時已之氣乗之也蚤落生日促有恐以火訛¶
　相驚　疏曰不時雨少不應時也已月純陽來乗故¶
<pb:KR1d0071_WYG_006-11a>¶
　雨少已火寅為漢津火雖欲來而畏水但訛言相恐¶
　動也孟月失令則三時孟月之氣乗之仲月失令則¶
　仲月之氣乗之季月失令則季月之氣乗之所以然¶
　者以同為孟仲季氣情相通如其不和則迭相乗入¶
　有三才俱應者則此雨水不時天也草木蚤落地也¶
　國時有恐人也十二月節内俱應者多就俱應之中¶
　或先言天或先言地或先言人者為害重者則在先¶
　言之為害輕者後言之又或有天有人無地或有地¶
<pb:KR1d0071_WYG_006-11b>¶
　有人無天隨應則書不為義例也行令失之於前氣¶
　則應之於後春夏秋有失應惟在當年若其冬時有¶
　失則應在於後年¶
行秋令則其民大疫猋風暴雨總至藜莠蓬蒿並興¶
　註曰大疫申之氣乗之也七月始殺正月宿直尾箕¶
　箕好風其氣逆也囘風為猋藜莠蒿並興者生氣亂¶
　惡物茂¶
行冬令則水潦為敗雪霜大摰首種不入¶
<pb:KR1d0071_WYG_006-12a>¶
　集説曰亥之氣乗之也摰傷折也與摰獸鷙蟲之義¶
　同百榖惟稷先種故云首種¶
仲春之月日在奎昏弧中旦建星中¶
　註曰仲春者日月㑹於降婁而斗建卯之辰也　疏¶
　曰餘月昏旦中星皆舉二十八宿此云弧與建星者¶
　以弧星近井建星近斗井斗度多星體廣不可的指¶
　故舉弧建以定昏旦之中¶
其日甲乙其帝大皥其神句芒其蟲鱗其音角律中夾¶
<pb:KR1d0071_WYG_006-12b>¶
鍾其數八其味酸其臭羶其祀户祭先脾¶
　集説曰夾鍾者夷則之所生三分益一律長七寸二¶
　千一百八十七分寸之千七十五¶
始雨水桃始華倉庚鳴鷹化為鳩¶
　集説曰此記卯月之候倉庚鸝黄也鳩布榖也王制¶
　言鳩化為鷹秋時也此言鷹化為鳩以生育氣盛故¶
　鷙鳥感之而變耳孔氏云化者反歸舊形之謂故鷹¶
　化為鳩鳩復化為鷹如田䑕化為鴽則鴽又化為田¶
<pb:KR1d0071_WYG_006-13a>¶
　䑕若腐草為螢雉為蜃爵為蛤皆不言化是不再復¶
　本形者也¶
天子居青陽太廟乗鸞路駕倉龍載青旂衣青衣服倉¶
玉食麥與羊其器疏以達¶
　註曰青陽太廟東堂當太室¶
是月也安萌芽養㓜少存諸孤¶
　集説曰生氣之可見者莫先於草木故首言之安謂¶
　無所推折之也存亦安也¶
<pb:KR1d0071_WYG_006-13b>¶
擇元日命民社¶
　集説曰令民祭社也郊特牲言祭社用甲日甲干之¶
　首故曰元召誥社用戊日¶
命有司省囹圄去桎梏毋肆掠止獄訟¶
　疏曰省减也囹牢也圄止也周曰圍土殷曰羑里夏¶
　曰鈞臺囹圄秦獄名也漢曰若盧魏曰司空桎梏今¶
　械也在手曰梏在足曰桎肆陳尸也掠捶治也¶
是月也𤣥鳥至至之日以大牢祠於高禖¶
<pb:KR1d0071_WYG_006-14a>¶
　註曰𤣥鳥燕也燕以施生時來巢人堂宇而孚乳媒¶
　氏之官以為候高辛氏之世𤣥鳥遺卵娀簡吞之而¶
　生契後王以為媒官嘉祥而立其祠也變媒言禖神¶
　之也　疏曰先契之時必自有媒氏祓除之祀位在¶
　南郊葢以𤣥鳥至之日祀之矣然其禋祀乃於上帝¶
　也以先禖配之故謂之郊禖至高辛世有簡狄之異¶
　後王以為禖官嘉祥即以高辛立為禖神以配天其¶
　古昔先禖則廢之矣高辛配之後謂之高禖¶
<pb:KR1d0071_WYG_006-14b>¶
天子親往后妃帥九嬪御乃禮天子所御帶以弓韣授¶
以弓矢於高禖之前¶
　註曰御謂從往侍祠天子所御謂今有娠者於祠太¶
　祝酌酒飲於高禖之庭以神惠顯之也帶以弓韣授¶
　以弓矢求男之祥也王居明堂禮曰帶以弓韣禮之¶
　禖下其子必得天材　疏曰王居明堂禮者逸禮篇¶
　名¶
是月也日夜分¶
<pb:KR1d0071_WYG_006-15a>¶
　集説曰晝夜各五十刻¶
雷乃發聲始電蟄蟲咸動啓户始出先雷三日¶
　集説曰以節氣言在春分前三日¶
奮木鐸以令兆民曰雷將發聲有不戒其容止者生子¶
不傋必有凶災¶
　集説曰容止猶言動静不戒容止謂房室之事䙝凟¶
　天威也生子不傋謂支節性情有損缺凶災謂父母¶
日夜分則同度量鈞衡石角斗甬正權概¶
<pb:KR1d0071_WYG_006-15b>¶
　集説曰丈尺曰度斗斛曰量稱上曰衡百二十斤為¶
　石甬斛也權稱錘也概執以平量器者同則齊其長¶
　短小大之制鈞則平其輕重之差角則較其同異正¶
　則矯其欺枉¶
是月也耕者少舍乃修闔扇寢廟畢傋毋作大事以妨¶
農之事¶
　集説曰少舍暫息也因蟄蟲啓户耕事少閒而治門¶
　户也門户之蔽以木曰闔以竹葦曰扇凡廟前曰廟¶
<pb:KR1d0071_WYG_006-16a>¶
　後曰寢寢是衣冠所藏之處大事兵役之屬¶
是月也毋竭川澤毋漉陂池毋焚山林¶
　集説曰漉亦竭也畜水曰陂穿地通水曰池三者之¶
　禁皆謂傷生意¶
天子乃鮮羔開冰先薦寢廟¶
　注曰鮮當為獻聲之誤也獻羔謂祭司寒也祭司寒¶
　而出冰薦於宗廟乃後賦之春秋傳曰古者日在北¶
　陸而藏冰西陸朝覿而出之¶
<pb:KR1d0071_WYG_006-16b>¶
上丁命樂正習舞釋菜天子乃帥三公九卿諸侯大夫¶
親往視之¶
　註曰命習舞者順萬物始出地鼓舞也將舞必釋莱¶
　於先師以禮之夏小正曰丁亥萬舞入學　疏曰此¶
　仲春習舞則大胥春入學舍莱合舞一也孟春習之¶
　至仲春習而合之¶
仲丁又命樂正入學習樂¶
　註曰為季春將習合樂也習樂者習歌與八音¶
<pb:KR1d0071_WYG_006-17a>¶
是月也祀不用犧牲用圭璧更皮幣¶
　集説曰不用牲謂祈禱小祀耳如太牢祀高禖乃大¶
　典禮不在此限稍重者用圭璧稍輕者則以皮幣更¶
　易之也¶
仲春行秋令則其國大水寒氣總至㓂戎來征¶
　註曰酉之氣乗之也八月宿直昴畢畢好雨冦戎來征¶
　金氣動也畢又為邊兵¶
行冬令則陽氣不勝麥乃不熟民多相掠¶
<pb:KR1d0071_WYG_006-17b>¶
　註曰子之氣乗之也¶
行夏令則國乃大旱煖氣早來蟲螟為害¶
　集説曰午之氣乗之也螟食苗心者¶
季春之月日在胃昏七星中旦牽牛中¶
　註曰季春者日月㑹於大梁而斗建辰之辰¶
其日甲乙其帝大皥其神句芒其蟲鱗其音角律中姑¶
洗其數八其味酸其臭羶其祀户祭先脾¶
　集説曰姑洗者南呂之所生三分益一律長七寸九¶
<pb:KR1d0071_WYG_006-18a>¶
　分寸之一¶
桐始華田䑕化為鴽虹始見萍始生¶
　疏曰鴽䳺也虹是陰陽交㑹之氣純陰純陽則虹不¶
　見若雲薄漏日日照雨滴則虹生萍蓱也其大者曰¶
　蘋¶
天子居青陽右个乗鸞路駕倉龍載青旂衣青衣服倉¶
玉食麥與羊其器疏以達¶
　註曰青陽右个東堂南偏¶
<pb:KR1d0071_WYG_006-18b>¶
是月也天子乃薦鞠衣于先帝¶
　集説曰鞠衣衣色如鞠花之黄也註云黃桑之服者¶
　色如鞠塵象桑葉始生之色也先帝先代始蠶之君¶
　薦此衣於神坐以祈蠶事¶
命舟牧覆舟五覆五反乃告舟傋具子天子焉天子始¶
乗舟薦鮪于寢廟乃為麥祈實¶
　集説曰舟牧主乗舟之官五覆五反所以詳視其罅¶
　漏傾側之處也鮪似鱣長鼻口在領下體無鱗甲祈¶
<pb:KR1d0071_WYG_006-19a>¶
　實於含秀求其成也不言所祈承寢廟可知¶
是月也生氣方盛陽氣發泄句者畢出萌者盡達不可¶
以内¶
　集説曰句屈生者萌直生者不可以内言當施散恩¶
　惠以順生道之宣泄不冝吝嗇閉藏也¶
天子布徳行惠命有司發倉廪賜貧窮振乏絶開府庫¶
出幣帛周天下勉諸侯聘名士禮賢者¶
　疏曰榖藏曰倉米藏曰廪無財曰貧無親曰窮暫無¶
<pb:KR1d0071_WYG_006-19b>¶
　曰乏不續曰絶皇氏云長無謂之貧窮暫無謂之乏¶
　絶振猶救也周謂給不足也名士者徳行貞絶道術¶
　通明王者不得臣而隐居不在位者也賢者名壬之¶
　次亦隐者也　集説曰在内則命有外則勉諸侯皆¶
　天子之徳惠也¶
是月也命司空曰時雨將降下水上騰循行國邑周視¶
原野脩利隄防道達溝瀆開通道路毋有障塞¶
　註曰廣平曰原國也邑也平野也溝瀆與道路皆不¶
<pb:KR1d0071_WYG_006-20a>¶
　得相通所以除水潦便民事也古者溝上有路　坡謂¶
　下水上騰者恐時雨過多下流之水將上泛濫¶
田獵置罘羅網畢翳餧獸之藥毋出九門¶
　疏曰毋出九門若路門内有者不得出路門應門内¶
　有者不得出應門舉此可知　集説曰置罘皆捕獸¶
　之罟羅網皆捕鳥之罟小網長柄謂之畢以其似畢¶
　星之形故名用以掩兔也翳射者用以自隐也餧啗¶
　之也藥毒藥也七物皆不得施用於外以其逆生道¶
<pb:KR1d0071_WYG_006-20b>¶
　也路門應門雉門庫門臯門城門近郊門逺郊門關¶
　門凡九門也¶
是月也命野虞毋伐桑柘鳴鳩拂其羽戴勝降于桑具¶
曲植籧筐¶
　集説曰野虞主田及山林之官鳩鶌鳩也似山鵲而¶
　小青黒色短尾多聲拂羽飛而翼拍身也戴勝一名¶
　䲭鳩纎紝之鳥頭有文似勝故名戴勝此時恒在桑¶
　言降者重之若自天而下也曲薄也植縣蠶薄柱也¶
<pb:KR1d0071_WYG_006-21a>¶
　所以架曲與籧筐者籧圓而筐方¶
后妃齊戒親東郷躬桑禁婦女毋觀省婦使以勸蠶事¶
　集説曰東郷迎時氣也躬桑親自采桑也禁婦女毋¶
　觀者禁止婦女使不得為容觀之飾也省婦使者减¶
　省其箴線縫製之事也夏小正曰妾子始蠶執養宫¶
　事¶
蠶事既登分繭稱絲效功以共郊廟之服毋有敢惰¶
　註曰登成也敕往蠶者蠶畢將課功以勸戒之　坡¶
<pb:KR1d0071_WYG_006-21b>¶
　謂分其繭之多寡稱其絲之重輕所以效其功之上¶
　下¶
是月也命工師令百工審五庫之量金鐵皮革筋角齒羽¶
箭幹脂膠丹漆毋或不良¶
　集説曰工師司空之屬官也五庫者金鐵為一庫皮¶
　革筋為一庫角齒為一庫羽箭幹為一庫脂膠丹漆為¶
　一庫視諸物之善惡皆有舊法謂之量一説多寡之¶
　數也審而察之故云審五庫之量也幹者諸器所用¶
<pb:KR1d0071_WYG_006-22a>¶
　之木材也¶
百工咸理監工日號毋悖于時毋或作為淫巧以蕩上¶
心¶
　集説曰此時百工皆各理治其造作之事工師監臨¶
　之毎日號令必以二事為戒一是造作器物不得悖¶
　逆時序使不牢固如為弓必春液角夏治筋秋合三¶
　材寒定體之類是也二是不得為淫過竒巧之器以¶
　摇動君心使生奢侈也¶
<pb:KR1d0071_WYG_006-22b>¶
是月之末擇吉日大合樂天子乃帥三公九卿諸侯大¶
夫親往視之¶
　註曰其禮亡¶
是月也乃合累牛騰馬遊牝于牧¶
　集説曰春陽既盛物皆産育故合其累繫之牛騰躍¶
　之馬而逰縱之使牡者就牝者子芻牧之地欲其孳¶
　生之蕃也¶
犧牲駒犢舉書其數¶
<pb:KR1d0071_WYG_006-23a>¶
　疏曰既遊牝于牧之後畜皆在野所有犧牲及小馬¶
　之駒小牛之犢皆書其先在之數傋秋畜産入時知¶
　其舊數不欠以否又舊數之外知其生息多少¶
命國難九門磔攘以畢春氣¶
　註曰此難難隂氣也隂寒至此不止害將及人所以¶
　及人者隂氣右行此月之中日行歴昴昴有大陵積¶
　尸之氣氣佚則厲鬼隨而出行命方相氏率百𨽻索¶
　室敺疫以逐之又磔牲以攘於四方之神所以畢止¶
<pb:KR1d0071_WYG_006-23b>¶
　其災也王居明堂禮曰季春出疫于郊以攘春氣¶
季春行冬令則寒氣時發草木皆肅國有大恐¶
　集説曰丑之氣乗之也肅者枝葉减縮而急栗也大¶
　恐訛言相驚動也疏説孟春有恐是火訛以其行夏¶
　令也此行冬令當致水訛漢王商嘗止之矣¶
行夏令則民多疾疫時雨不降山陵不収¶
　註曰未之氣乗之也六月宿直鬼鬼為天尸時又有¶
　暑也山陵不収高者暵於熱也¶
<pb:KR1d0071_WYG_006-24a>¶
行秋令則天多沈隂淫雨蚤降兵革並起¶
　註曰戌之氣乗之也九月多陰兵革並起陰氣勝也¶
孟夏之月日在畢昏翼中旦婺女中¶
　註曰孟夏者日月㑹於實沈而斗建已之辰¶
其日丙丁¶
　疏曰律歴志云明炳於丙則丙炳也大成於丁則丁¶
　成也¶
其帝炎帝¶
<pb:KR1d0071_WYG_006-24b>¶
　註曰炎帝大庭氏即神農也赤精之君¶
其神祝融¶
　註曰顓頊氏之子名黎為火官¶
其蟲羽其音徵律中中呂其數七其味苦其臭焦其祀¶
竈祭先肺¶
　註曰竈在廟門外之東祀竈之禮先席於門西室之¶
　奥東面設主於竈陘乃制肺及心肝為爼奠於主西¶
　又設盛於爼南亦祭黍三祭肺心肝各一祭醴二亦¶
<pb:KR1d0071_WYG_006-25a>¶
　既祭徹之更陳鼎爼設饌于筵前迎尸如祀户之禮¶
　集説曰皆逸中霤禮文　集説曰羽蟲飛鳥之屬三¶
　分宫去一以生徵徵數五十四屬火仲呂者無射之¶
　所生三分益一律長六寸萬九千六百八十三分寸¶
　之萬二千九百七十四地二生火天七成之七者火¶
　之成數也苦焦皆火屬夏祭竈火之養人者也祭先¶
　肺火克金也¶
螻蟈鳴蚯蚓出王𤓰生苦菜秀¶
<pb:KR1d0071_WYG_006-25b>¶
　集説曰此記已月之候螻蟈蛙也王𤓰註云草挈本¶
　草作菝葜音同謂之𤓰者以根之似也亦可釀酒¶
　朱氏曰王𤓰色赤感火之色而生苦菜味苦感火之¶
　味而成¶
天子居明堂左个¶
　註曰大寢南堂東偏¶
乗朱路駕赤駵載赤旂衣朱衣服赤玉食菽與雞其器¶
高以粗¶
<pb:KR1d0071_WYG_006-26a>¶
　註曰菽實孚甲堅合屬水雞木畜時熱食之亦以安¶
　性也粗大也器高大者象物盛長¶
是月也以立夏先立夏三日大史謁之天子曰某日立¶
夏盛徳在火天子乃齊立夏之日天子親帥三公九卿¶
大夫以迎夏于南郊¶
　集説曰迎夏南郊祀赤精之帝而炎帝配之¶
還反行賞封諸侯慶賜遂行無不欣説¶
　註曰不言帥諸侯而云封諸侯諸侯時或無在京師¶
<pb:KR1d0071_WYG_006-26b>¶
　者空其文也祭統曰古者於禘也發爵賜服順陽義¶
　也於嘗也出田邑發秋政順隂義也今此行賞可也¶
　封諸侯出土地之事於時未可似失之¶
乃命樂師習合禮樂¶
　註曰為將飲酎¶
命太尉贊桀俊遂賢良舉長大行爵出禄必當其位¶
　註曰三王之官有司馬無太尉秦官則有太尉今俗¶
　人皆云周公作月令未通於古　集説曰桀俊以才¶
<pb:KR1d0071_WYG_006-27a>¶
　言贊則引而升之之謂賢良以徳言遂謂使之得行¶
　其志也長大以力言王制言執技論力舉謂選而用¶
　之也當其位者爵必當有徳之位禄必當有功之位¶
　也¶
是月也繼長増高毋有壊墮毋起土功毋發大衆毋伐¶
大樹¶
　集説曰長者繼之而使益長高者増之而使益高壊¶
　墮則傷已成之氣起土功發大衆皆妨蠶農之事故¶
<pb:KR1d0071_WYG_006-27b>¶
　禁止之伐樹則傷條達之氣故亦在所禁一説伐大¶
　木謂營宫室¶
是月也天子始絺¶
　集説曰絺葛布之細者¶
命野虞出行田原為天子勞農勸民毋或失時命司徒¶
循行縣鄙命農勉作毋休于都¶
　集説曰勉其興作於田野之内禁其休息於都邑之¶
　間皆恐其失農時也王居明堂禮曰無宿於國¶
<pb:KR1d0071_WYG_006-28a>¶
是月也驅獸毋害五榖毋大田獵¶
　集説曰夏獵曰苗正為驅獸之害禾苖者耳與三時¶
　之大獵自不同¶
農乃登麥天子乃以彘嘗麥先薦寢廟¶
　註曰登進也麥之新氣尤盛以彘食之散其熱也彘¶
　水畜¶
是月也聚畜百藥靡草死麥秋至¶
　集説曰聚藥為供醫事也靡草草之枝葉靡細者隂¶
<pb:KR1d0071_WYG_006-28b>¶
　類陽盛則死秋者百榖成熟之期此於時雖夏於麥¶
　則秋故云麥秋也¶
斷薄刑决小罪出輕繫¶
　註曰祭統曰草艾則墨謂立秋後也刑無輕於墨者¶
　今以純陽之月斷刑决罪與毋有壊墮自相違似非¶
蠶事畢后妃獻繭乃收繭税以桑為均貴賤長㓜如一¶
以給郊廟之服¶
　集説曰后妃獻繭謂后妃受内命婦之獻繭也收繭¶
<pb:KR1d0071_WYG_006-29a>¶
　税者外命婦養蠶亦用國北近郊之公桑近郊之税¶
　十一故亦税其繭十之一其餘入已而為其夫造祭¶
　服一説再命受服服者公家所給故税其十一者為¶
　給其夫祭服也受桑多則税繭多少則税亦少皆以¶
　桑為均齊也貴謂卿大夫之妻賤謂士妻長㓜婦之¶
　老少也如一皆税十一也郊廟之服天子祭服也¶
是月也天子飲酎用禮樂¶
　註曰酎之言醇也謂重釀之酒也春酒至此始成與¶
<pb:KR1d0071_WYG_006-29b>¶
　羣臣以禮樂飲之於朝正尊畢也　疏曰以用禮樂¶
　故知飲於朝¶
孟夏行秋令則苦雨數來五榖不滋四鄙入保¶
　註曰申之氣乗之也苦雨白露之類四鄙入保金氣¶
　為害也鄙界上邑小城曰保¶
行冬令則草木蚤枯後乃大水敗其城郭¶
　註曰亥之氣乗之也¶
行春令則蝗蟲為災暴風來格秀草不實¶
<pb:KR1d0071_WYG_006-30a>¶
　註曰寅之氣乗之也蝗蟲為災者寅有啓蟄之氣行¶
　於初暑則當蟄者大出矣格至也秀草不實氣更生¶
　之不得成也¶
仲夏之月日在東井昏亢中旦危中¶
　註曰仲夏者日月㑹於鶉首而斗建午之辰也¶
其日丙丁其帝炎帝其神祝融其蟲羽其音徵律中蕤¶
賓其數七其味苦其臭焦其祀竈祭先肺¶
　集説曰蕤賓者應鍾之所生三分益一律長六寸八¶
<pb:KR1d0071_WYG_006-30b>¶
　十一分寸之二十六¶
小暑至螳螂生鵙始鳴反舌無聲¶
　集説曰此記午月之候小暑暑氣未盛也螳螂一名¶
　蚚父一名天馬言其飛㨗如馬也鵙博勞也反舌百¶
　舌鳥春始鳴至五月稍止其聲數轉故名反舌疏云¶
　一説蝦蟇也其舌本前著口側而末向内故謂之反¶
　舌¶
天子居明堂大廟乗朱路駕赤駵載赤旂衣朱衣服赤¶
<pb:KR1d0071_WYG_006-31a>¶
玉食菽與雞其器高以粗¶
　註曰明堂太廟南堂當太室也¶
養壯佼¶
　集説曰壯謂容體碩大者佼謂形容佼好者擇此類¶
　而養之亦順長養之令¶
是月也命樂師脩鞀鞞鼓均琴瑟管簫執干戚戈羽調¶
竽笙竾簧飭鍾磬柷敔¶
　集説曰凡十九物皆樂器也鞀鞞鼓三者皆革音鞀¶
<pb:KR1d0071_WYG_006-31b>¶
　即鼗也鞞所以禆助鼓節琴瑟皆絲音管簫皆竹音¶
　管如篴而小併兩而吹之簫編二十二管長尺四寸¶
　干戚戈羽皆舞器干盾戚斧也竽笙竾皆竹音竽三¶
　十六簧笙十三簧竾即箎也長尺四寸簧笙之舌葢¶
　管中之金薄鍱也竽笙竾三者皆有簧也鐘金音磬¶
　石音祝敔皆木音柷如漆桶敔狀如伏虎柷以合樂¶
　之始敔以節樂之終脩者理其弊均者平其聲執者¶
　操持習學調者調和音曲飭者整治之也以將用盛¶
<pb:KR1d0071_WYG_006-32a>¶
　樂雩祀故謹傋之¶
命有司為民祈祀山川百源大雩帝用盛樂¶
　註曰陽氣盛而常旱山川百源能興雲雨者也衆水¶
　始所出為百源必先祭其本乃雩雩吁嗟求雨之祭¶
　也雩帝謂為壇南郊之旁雩五精之帝配以先帝也¶
　自鞀鞞至柷敔皆作曰盛樂凡他雩用歌舞而已¶
　坡謂沂在魯城南浴乎沂而風乎舞雩則雩在南郊¶
　信矣¶
<pb:KR1d0071_WYG_006-32b>¶
乃命百縣雩祀百辟卿士有益於民者以祈榖實¶
　註曰百辟卿士古者上公若句龍后稷之類也天子¶
　雩上帝諸侯以下雩上公　疏曰百縣謂諸侯¶
農乃登黍是月也天子乃以雛嘗黍羞以含桃先薦寢¶
廟¶
　註曰黍火榖氣之主也含桃櫻桃也　疏曰蔡氏以¶
　為此時黍新熟今蟬鳴黍是也¶
令民毋艾藍以染¶
<pb:KR1d0071_WYG_006-33a>¶
　集説曰藍之色青青者赤之毋刈之亦是傷時氣夏¶
　小正曰五月啓灌藍蓼¶
毋燒灰¶
　集説曰火之滅者為灰禁之亦為傷火氣也¶
毋暴布¶
　集説曰暴暴之於日也布者隂功所成不可以小功¶
　干盛陽也¶
門閭毋閉¶
<pb:KR1d0071_WYG_006-33b>¶
　集説曰一則順時氣之宣通一則使暑氣之宣散¶
關市毋索¶
　集説曰索者搜索商旅匿税之物葢當時氣盛大之¶
　際人君亦當體之而行寛大之政也¶
挺重囚益其食¶
　集説曰挺者㧞出之義重囚禁繫嚴宻故特加寛假¶
　益其食者加其養也¶
㳺牝别羣則縶騰駒班馬政¶
<pb:KR1d0071_WYG_006-34a>¶
　集説曰季春㳺牝于牧至此妊孕已遂故不使同羣¶
　拘縶騰躍之駒者止其踶嚙也班布也馬政養馬之¶
　政教廋人職曰掌十有二閑之政教以阜馬佚特教¶
　駣攻駒此之謂也¶
是月也日長至隂陽争死生分¶
　集説曰至猶極也争者陽方盛隂欲起也死生分者¶
　物之感陽氣而方長者生感隂氣而已成者死此死¶
　生分别之際也¶
<pb:KR1d0071_WYG_006-34b>¶
君子齊戒處必掩身毋躁止聲色毋或進薄滋味毋致¶
和節耆欲定心氣¶
　集説曰齊戒以定其心掩蔽以防其身毋或輕躁於¶
　舉動毋或御進於聲色薄其調和之滋味節其諸事¶
　之愛欲凡以定心氣而傋隂疾也¶
百官静事無刑以定晏陰之所成¶
　集説曰刑隂事也舉隂事則是助隂抑陽故百官府¶
　刑罰之事皆止静而不行也凡天地之氣順則和競¶
<pb:KR1d0071_WYG_006-35a>¶
　則逆故能致災咎此隂陽相争之時故須如此謹傋¶
　晏安也隂道静故云晏隂及其定而至於成則循序¶
　而往不為災矣是以未定之前諸事皆不可忽也¶
鹿角解蟬始鳴半夏生本堇榮¶
　集説曰此又言午月之候解脱也半夏藥草居夏之¶
　半而生故名木堇王蒸也其花朝生暮落¶
是月也毋用火南方¶
　集説曰南方火位又因其位而盛其用則為㣲隂之¶
<pb:KR1d0071_WYG_006-35b>¶
　害故戒之¶
可以居高明可以逺眺望可以升山陵可以處臺榭¶
　註曰順陽在上也高明謂樓觀也闍者謂之臺有木¶
　者謂之榭¶
仲夏行冬令則雹凍傷榖道路不通暴兵來至¶
　註曰子之氣乗之也陽為雨隂起脅之凝為雹盗賊¶
　攻刼亦雹之類¶
行春令則五榖晚熟百螣時起其國乃饑¶
<pb:KR1d0071_WYG_006-36a>¶
　註曰卯之氣乗之也晚熟生日長螣蝗之屬言百者¶
　明衆類並為害¶
行秋令則草木零落果實早成民殃于疫¶
　註曰酉之氣乗之也八月宿直昴畢為天獄主殺早¶
　成生日短民殃于疫大陵之氣來為害也¶
季夏之月日在柳昏火中旦奎中¶
　註曰季夏者日月㑹於鶉火而斗建未之辰也¶
其日丙丁其帝炎帝其神祝融其蟲羽其音徵律中林¶
<pb:KR1d0071_WYG_006-36b>¶
鐘其數七其味苦其臭焦其祀竈祭先肺¶
　集説曰林鐘者黃鐘之所生三分去一律長六寸¶
温風始至蟋蟀居壁鷹學習腐草為螢¶
　集説曰此記末月之候至極也蟋蟀生於土中此時¶
　羽翼猶未能逺飛但居其穴之壁至七月則能逺飛¶
　而在野矣學習謂攫摶也夏小正曰六月鷹始摯腐¶
　草得暑濕之氣故變而為螢　朱氏曰温風温厚之¶
　極凉風嚴凝之始腐草為螢離明之極故幽類化為¶
<pb:KR1d0071_WYG_006-37a>¶
　明類也¶
天子居明堂右个乗朱路駕赤駵載赤旂衣朱衣服赤¶
玉食菽與雞其器高以粗¶
　註曰明堂右个南堂西偏也¶
命漁師伐蛟取黻登龜取黿¶
　註曰四者甲類秋乃堅成周禮曰秋獻龜魚又曰凡¶
　取龜用秋時是夏之秋也作月令者以為此秋據周¶
　之時也周之八月夏之六月因書於此似誤也蛟言¶
<pb:KR1d0071_WYG_006-37b>¶
　伐者以其有兵衛也龜言登者尊之也鼉黿言取羞¶
　物賤也鼉皮又可以冐鼓　疏曰此與仲夏養壯佼¶
　之等皆是煩細之事或非止一月所為故不言是月¶
　也¶
命澤人納材葦¶
　註曰蒲葦之屬此時柔刃可取作器物也¶
是月也命四監大合百縣之秩芻以養犧牲令民無不¶
咸出其力以共皇天上帝名山大川四方之神以祠宗¶
<pb:KR1d0071_WYG_006-38a>¶
廟社稷之靈以為民祈福¶
　註曰四監主山林川澤之官百縣鄉遂之屬地有山¶
　林川澤者也秩常也百縣給國養犧牲之芻多少有¶
　常民皆當出力為艾之為民祈福明不虚取也　疏¶
　曰仲夏乃命百縣兼内外諸侯也此知非諸侯者以¶
　其取芻不可太逺故知是畿内鄉遂¶
是月也命婦官染采黼黻文章必以法故無或差貸黒¶
黄倉赤莫不質良毋敢詐偽以給郊廟祭祀之服以為¶
<pb:KR1d0071_WYG_006-38b>¶
旗章以别貴賤等給之度¶
　集説曰婦官染人也白與黒謂之黼黒與青謂之黻¶
　青與赤謂之文赤與白謂之章染造必用舊法故事¶
　毋得有參差貸變皆欲質正良善也或云黼黻文章¶
　或云黒黄倉赤者互相傋也旗旌旂也章者畫其象¶
　以别名位也詳見春官司常石梁王氏曰給當為級¶
是月也樹木方盛乃命虞人入山行木毋有斬伐¶
　註曰為其未堅刃也¶
<pb:KR1d0071_WYG_006-39a>¶
不可以興土功不可以合諸侯不可以起兵動衆¶
　註曰土將用事氣欲静¶
毋舉大事以摇養氣¶
　集説曰大事即興土功合諸侯起兵動衆之事摇養¶
　氣謂動散長養之氣也¶
毋發令而待以妨神農之事也¶
　註曰發令而待謂出徭役之令以豫驚民也民驚則¶
　心動是害土神之氣土神稱曰神農者以其主於稼¶
<pb:KR1d0071_WYG_006-39b>¶
　穡¶
水潦盛昌神農將持功舉大事則有天殃¶
　註曰言土以受天雨澤安静養物為功動之則致害¶
　也孝經説曰地順受澤謙虚開張含泉任萌滋物歸¶
　中　疏曰六月主末未值東井東井是水故六月而¶
　水潦盛冒也¶
是月也土潤溽暑大雨時行燒薙行水利以殺草如以¶
熱湯可以糞田疇可以美土疆¶
<pb:KR1d0071_WYG_006-40a>¶
　集説曰溽濕也土之氣潤故蒸鬱而為濕暑大雨亦¶
　以之而時行除草之法先芟薙之俟乾則燒之燒薙¶
　者燒所薙之草也大雨既行於所燒之地仍壅畜之¶
　以漬燒薙故云行水即草根爛死不復生矣故云利¶
　以殺草時暑日烈其水之熱如湯草之燒爛者可以¶
　為田疇之糞榖田曰田麻田曰疇可以使土疆之美¶
　疆者疆㯺磊磈難耕之地¶
季夏行春令則榖實鮮落¶
<pb:KR1d0071_WYG_006-40b>¶
　疏曰謂鮮少墮落由風多故也¶
國多風欬¶
　註曰辰之氣乗之也末屬㢲辰又在㢲位二氣相亂¶
　為害　集説曰風欬因風而致欬疾也¶
民乃遷徙¶
　註曰象風轉移物也¶
行秋令則邱隰水潦禾稼不熟乃多女災¶
　註曰戌之氣乗之也九月宿直奎奎為溝凟溝凟與¶
<pb:KR1d0071_WYG_006-41a>¶
　此月大雨并而高下皆水不熟傷於水也女災亦為¶
　水傷含姙¶
行冬令則風寒不時鷹隼蚤鷙四鄙入保¶
　註曰丑之氣乗之也蚤鷙得疾厲之氣也¶
中央土¶
　註曰火休而盛徳在土也　疏曰土毎時輙寄一十¶
　八日雖毎分寄而位本未冝處于季夏之末金火之¶
　間故在此陳之也¶
<pb:KR1d0071_WYG_006-41b>¶
其日戊巳¶
　註曰戊之言茂也已之言起也至此萬物皆枝葉茂¶
　盛其含秀者抑屈而起故因以為日名焉¶
其帝黄帝¶
　集説曰黄精之君軒轅氏也¶
其神后土¶
　集説曰土官之臣顓頊氏之子黎也句龍初為后土¶
　後祀以為社后土官闕黎雖火官實兼后土也註説¶
<pb:KR1d0071_WYG_006-42a>¶
　如此¶
其蟲倮¶
　集説曰人為倮蟲之長註以為虎豹之屬¶
其音宫律中黃鐘之宫¶
　朱子曰律中黄鐘之宫詹卿以為陽生於子至午而¶
　盡到未又生出一黄鐘某思量得不是恁地如京房¶
　律凖十三絃中一絃為黄鍾不動十二絃便拄起應¶
　十二月又曰京房律凖乃是先做下一箇母子調得¶
<pb:KR1d0071_WYG_006-42b>¶
　正了後來只依此為凖國語謂之均梁武帝謂之通¶
　其制十三弦一弦是全律底黄鍾只是散聲又自黃¶
　鍾起至應鍾有十二弦要取甚聲用柱子來逐弦分¶
　寸上柱定取聲¶
其數五¶
　註曰土生數五成數十但言五者土以生為本¶
其味甘其臭香¶
　註曰土之臭味也凡甘香皆屬之¶
<pb:KR1d0071_WYG_006-43a>¶
其祀中霤祭先心¶
　註曰祀中霤之禮設主於牖下乃制心及肺肝為爼¶
　其祭肉心肺肝各一他皆如祀户之禮　疏曰古者¶
　窟居隨地而造若平地則不鑿但累土為之謂之複¶
　言於地上重複為之也若高地則鑿為坎謂之穴其¶
　形皆如陶竈複穴皆開其上取明故雨霤之因名室¶
　為中霤五祀皆先席於室奥已傋祀户註此設主當¶
　廟室牖内之下而北向亦祭竟徹之更陳鼎爼迎尸¶
<pb:KR1d0071_WYG_006-43b>¶
　如祀户禮　集説曰祭先心心居中君之象又火生¶
　土也¶
天子居大廟大室¶
　註曰大室中央之室也¶
乗大路駕黄駵載黄旂衣黃衣服黄玉食稷與牛其器¶
圜以閎¶
　註曰大路殷路也車如殷路之制而飾之以黄稷五¶
　榖之長牛土畜也器圜者象土周布於四時閎謂中¶
<pb:KR1d0071_WYG_006-44a>¶
　寛象土舍物¶
孟秋之月日在翼昏建星中旦畢中¶
　註曰孟秋者日月㑹於鶉尾而斗建申之辰¶
其日庚辛¶
　註曰庚之言更也辛之言新也萬物皆肅然改更秀¶
　實新成又因以為日名焉¶
其帝少皥其神蓐收¶
　註曰此白精之君少皥金天氏蓐收少皥之子曰該¶
<pb:KR1d0071_WYG_006-44b>¶
　為金官¶
其蟲毛其音商律中夷則其數九其味辛其臭腥其祀¶
門祭先肝¶
　註曰祀門之禮北面設主於門左樞乃制肝及肺心¶
　為爼奠於主南又設盛於爼東其他皆如祭竈之禮¶
　　疏曰主南向門左樞者謂廟門外左樞其他如祭¶
　竈者謂祭心肺肝各一及祭醴三并設席於奥迎尸¶
　之屬也　集説曰毛狐貉之屬三分徵益一以生商¶
<pb:KR1d0071_WYG_006-45a>¶
　商數七十二夷則大呂之所生三分去一律長五寸¶
　七百二十九分寸之四百五十一九金之成數也辛¶
　腥皆屬金秋隂氣出故祠門祭先肝金克木也¶
凉風至白露降寒蟬鳴鷹乃祭鳥用始行戮¶
　集説曰此記申月之候寒蟬似蟬而小青赤鷹欲食¶
　鳥之時先殺鳥而不食似人之食而祭先代為食之¶
　人也既祭之後不必盡食若人君刑戮之而已¶
天子居總章左个¶
<pb:KR1d0071_WYG_006-45b>¶
　註曰大寢西堂南偏¶
乘戎路¶
　註曰兵車也¶
駕白駱¶
　註曰白馬黒鬛曰駱¶
載白旂衣白衣服白玉食麻與犬其器亷以深¶
　集説曰麻實有文理屬金犬金畜也亷稜角也亦矩¶
　之義深則收藏之意¶
<pb:KR1d0071_WYG_006-46a>¶
是月也以立秋先立秋三日大史謁之天子曰某日立¶
秋盛徳在金天子乃齊立秋之日天子親帥三公九卿¶
諸侯大夫以迎秋於西郊還反賞軍帥武人於朝天子¶
乃命將帥選士厲兵簡練桀俊專任有功以征不義誥¶
誅暴慢以明好惡順彼逺方¶
　集説曰迎秋西郊祀白精之帝而少皥配之簡練簡¶
　擇而練習之也專任有功謂大將有已試之功乃使¶
　之專主其事也詰者問其罪誅者戮其人殘下謂之¶
<pb:KR1d0071_WYG_006-46b>¶
　暴慢上謂之慢順服也好惡明則逺方順服¶
是月也命有司脩法制繕囹圄具桎梏禁止姦慎罪邪¶
務搏執¶
　集説曰繕治也姦在人心故當有以禁止之邪見於¶
　行故慎以罪之務事也摶戮也執拘也¶
命理瞻傷察創視折審斷决獄訟必端平戮有罪嚴斷¶
刑¶
　集説曰理治獄官有虞曰士夏曰大理周曰大司㓂¶
<pb:KR1d0071_WYG_006-47a>¶
　傷者損皮膚創者損血肉折者損筋骨也斷者骨肉¶
　皆絶瞻察視審皆欽恤之意嚴者謹重之意非峻急¶
　之謂也¶
天地始肅不可以贏¶
　朱氏曰陽道常饒隂道常乏故贊化者不可過舉隂¶
　事以助之使隂氣之贏也¶
是月也農乃登榖天子嘗新先薦寢廟¶
　註曰黍稷之屬至是始熟　疏曰仲秋云以犬嘗麻¶
<pb:KR1d0071_WYG_006-47b>¶
　今不云牲記文畧也¶
命百官始收歛完隄坊謹壅塞以傋水潦脩宫室坏垣¶
牆補城郭¶
　集説曰所以為水潦之傋者以月建在酉酉中有畢¶
　星好雨也¶
是月也毋以封諸侯立大官¶
　集説曰説者但知賞以春夏刑以秋冬之義不知古¶
　者嘗祭之時則有出田邑之制故注謂禁封諸侯及¶
<pb:KR1d0071_WYG_006-48a>¶
　割地為失其義也¶
毋以割地行大使出大幣¶
　疏曰鄭唯以禁封諸侯及割地為失義則毋立大官¶
　三者為得禮¶
孟秋行冬令則隂氣大勝介蟲敗榖戎兵乃來¶
　註曰亥之氣乘之也介甲也甲蟲屬冬敗榖者稻蟹¶
　之屬戎兵十月宿直營室營室之氣為害也營室主¶
　武事　疏曰元命包云營室主軍之糧是主武事也¶
<pb:KR1d0071_WYG_006-48b>¶
行春令則其國乃旱¶
　集説曰寅中箕星好風能散雲雨故致旱¶
陽氣復還五榖無實¶
　註曰陽氣能生而不能成¶
行夏令則國多火災寒熱不節民多瘧疾¶
　註曰已之氣乗之也¶
仲秋之月日在角昏牽牛中旦觜觽中¶
　註曰仲秋者日月㑹於夀星而斗建酉之辰也¶
<pb:KR1d0071_WYG_006-49a>¶
其日庚辛其帝少皥其神蓐收其蟲毛其音商律中南¶
呂其數九其味辛其臭腥其祀門祭先肝¶
　集説曰南呂太蔟之所生三分去一律長五寸三分¶
　之一¶
肓風至鴻鴈來𤣥鳥歸羣鳥養羞¶
　註曰皆記時候也肓風疾風也𤣥鳥燕也歸謂去蟄¶
　也凡鳥隨隂陽者不以中國為居羞謂所食也夏小¶
　正曰丹鳥羞白鳥二者文異羣鳥丹鳥未聞孰是¶
<pb:KR1d0071_WYG_006-49b>¶
　集説曰孟春言鴻鴈來自南而來北也此言來自北¶
　而來南也養羞者藏之以傋冬月之養也¶
天子居總章大廟乘戎路駕白駱載白旂衣白衣服白¶
玉食麻與犬其器亷以深¶
　註曰總章太廟西堂當太室也¶
是月也養衰老授几杖行麋粥飲食¶
　集説曰月至四隂隂已盛矣時以陽衰陰盛為秋人¶
　以陽衰隂盛為老養衰老順時令也几杖所以安其¶
<pb:KR1d0071_WYG_006-50a>¶
　身飲食所以養其體行猶賜也麋即粥也¶
乃命司服具飭衣裳文繡有恒制有小大度有長短衣¶
服有量必循其故冠帶有常¶
　集説曰司服官名具飭條具而飭正之也上曰衣下¶
　曰裳衣繪而裳繡祭服之制也有恒有定制也小大¶
　小則𤣥冕之一章大則衮冕之九章也長短謂衣長¶
　而裳短也衣服謂朝服燕服及他服之當為寒傋者¶
　也各有劑量必率循故法不得更為新異也冠與帶¶
<pb:KR1d0071_WYG_006-50b>¶
　亦各有常制因造衣并作之¶
乃命有司申嚴百刑斬殺必當毋或枉橈枉橈不當反¶
受其殃¶
　集説曰刑罰之令前月已行此月又申戒之也枉橈¶
　皆屈曲之義謂不申正理而違法斷之以逆理故必¶
　反受殃禍也¶
是月也乃命宰祝循行犧牲視全具案芻豢瞻肥瘠察¶
物色必比類量小大視長短皆中度五者備上帝其饗¶
<pb:KR1d0071_WYG_006-51a>¶
　集説曰宰祝太宰太祝主祭祀之官也全謂色不雜¶
　具謂醴無損也養牛羊曰芻養犬彖曰豢得其養則¶
　肥失其養則瘠物色或騂或黝陽祀用騂牲隂祀用¶
　黝牲比類者比附隂陽之類而用之也小大以體言¶
　長短以角言皆欲中法度也所視所案所瞻所察所¶
　量五者悉備而當於事上帝且歆饗之矣况羣神乎¶
天子乃難以達秋氣以犬嘗麻先薦寢廟¶
　註曰此難難陽氣也陽暑至此不衰害亦將及人所¶
<pb:KR1d0071_WYG_006-51b>¶
　以及人者陽氣左行此月宿直昴畢昴畢亦得大陵¶
　積尸之氣氣佚則厲鬼亦隨而出行於是亦命方相¶
　氏帥百𨽻而難之王居明堂禮曰仲秋九門磔攘以¶
　發陳氣禦止疾疫　疏曰此唯天子得難以其難陽¶
　氣陽是君象則諸侯以下不得難¶
是月也可以築城郭建都邑穿竇窖脩囷倉¶
　註曰為民將入物當藏也入地隋曰竇方曰窖王居¶
　明堂禮曰仲秋農隙民畢入于室曰時殺將至毋罹¶
<pb:KR1d0071_WYG_006-52a>¶
　其災　疏曰引王居禮証此月築城郭建都邑之意¶
乃命有司趣民收歛務畜菜多積聚¶
　集説曰孟秋已有収歛之命矣此又趣之以時不可¶
　緩故也菜所以助榖之不足故蓄之為備多積聚者¶
　凡可為歳備者無不貯儲也¶
乃勸種麥毋或失時其有失時行罪無疑¶
　集説曰麥所以續舊榖之盡而及新榖之登尤利於¶
　民故特勸種而罰其隋者¶
<pb:KR1d0071_WYG_006-52b>¶
是月也日夜分雷始收聲蟄蟲坏户殺氣浸盛陽氣日¶
衰水始涸¶
　註曰涸竭也此甫八月中雨氣未止而云水竭非也¶
　周語曰辰角見而雨畢天根見而水涸又曰雨畢而¶
　除道水涸而成梁辰角見九月本也天根見九月末¶
　也王居明堂禮曰季秋除道致梁以利農也　疏曰¶
　坏益也户謂穴也増益穴之四畔使通明處稍少以¶
　時氣尚温猶湏出入十月寒甚乃閉之也鄭引王居¶
<pb:KR1d0071_WYG_006-53a>¶
　禮者証雨畢水涸在季秋也¶
日夜分則同度量平權衡正鈞石角斗甬¶
　此與仲春同¶
是月也易關市來商旅納貨賄以便民事四方來集逺¶
鄉皆至則財不匱上無乏用百事乃遂¶
　朱氏曰關者貨之所入市者貨之所聚易謂無重征¶
　以致其難也易關市所以來商旅貨謂化之以謂利¶
　賄謂有之以為利來商旅所以納貨賄也凡此皆以¶
<pb:KR1d0071_WYG_006-53b>¶
　便民用也四方散而不一故言來集逺鄉邈而在外¶
　故言皆至財所以待用財不匱則無乏用也用所以¶
　作事無乏用則事皆遂也¶
凡舉大事毋逆大數必順其時慎因其類¶
　集説曰大事如土功徭役合諸侯舉兵衆之事皆不¶
　可悖陰陽之大數因猶依也如慶賞者乃發生之類¶
　刑罰者乃肅殺之類必順時令而謹依其類以行之¶
　也¶
<pb:KR1d0071_WYG_006-54a>¶
仲秋行春令則秋雨不降草木生榮國乃有恐¶
　集説曰卯之氣乗之也卯中有房心心為大火故不¶
　雨且有火訛之驚恐也¶
行夏令則其國乃旱蟄蟲不藏五榖復生¶
　註曰午之氣乗之也¶
行冬令則風災數起收雷先行草木蚤死¶
　集説曰子之氣乗之也收雷收聲之雷也先行先期¶
　而動也¶
<pb:KR1d0071_WYG_006-54b>¶
季秋之月日在房昏虚中旦柳中¶
　註曰季秋者日月㑹於大火而斗建戌之辰¶
其日庚辛其帝少皡其神蓐收其蟲毛其音商律中無¶
射其數九其味辛其臭腥其祀門祭先肝¶
　集説曰無射者夾鍾之所生三分去一律長四寸六¶
　千五百六十一分寸之六千五百六十四¶
鴻鴈來賓爵入大水為蛤鞠有黄華豺乃祭獸戮禽¶
　集説曰此記戌月之候鴈以仲秋先至者為主季秋¶
<pb:KR1d0071_WYG_006-55a>¶
　後至者為賓也大水海也國語曰雀入于海為蛤鞠¶
　色不一而專言黄者秋令在金金自有五色而黄為¶
　貴故鞠色以黄為正也豺脚似狗長尾白頰色黄祭¶
　獸者祭之於天戮禽者殺之以食亦互文也禽獸初¶
　得皆殺而祭之後得者殺而不祭禽者鳥獸之摠名¶
　説見曲禮¶
天子居總章右个乘戎路駕白駱載白旂衣白衣服白¶
玉食麻與犬其器亷以深¶
<pb:KR1d0071_WYG_006-55b>¶
　註曰總章右个西堂北偏也¶
是月也申嚴號令命百官貴賤無不務内以㑹天地之¶
藏無有宣出¶
　集説曰務内謂專務收歛諸物於内㑹合也合天地¶
　閉藏之令也宣出則悖時令¶
乃命冡宰農事備收舉五榖之要藏帝籍之收於神倉¶
祗敬必飭¶
　集説曰農事備收百榖皆歛也要者租賦所入之數¶
<pb:KR1d0071_WYG_006-56a>¶
　籍田所收歸之神倉將以供粢盛也祗謂謹其事敬¶
　謂一其心飭謂致其力也¶
是月也霜始降則百工休¶
　註曰寒而膠漆之作不堅好也¶
乃命有司曰寒氣總至民力不堪其皆入室¶
　集説曰總至凝聚而至也¶
上丁命樂正入學習吹¶
　註曰為將饗帝也春夏重舞秋冬重吹¶
<pb:KR1d0071_WYG_006-56b>¶
是月也大饗帝¶
　集説曰仲夏大雩祈也此月大饗報也¶
嘗犧牲告備于天子¶
　註曰嘗者謂嘗羣神也使有司祭于羣神禮畢而告¶
　焉　疏曰以四月大雩雩帝之後云雩祀百辟卿士¶
　是雩帝之外别雩羣祀九月大饗以報功明饗帝之¶
　外亦饗羣神故知此嘗是嘗羣神¶
合諸侯制百縣為來歲受朔日與諸侯所税於民輕重¶
<pb:KR1d0071_WYG_006-57a>¶
之法貢職之數以逺近土地所冝為度以給郊廟之事¶
無有所私¶
　註曰秦以建亥之月為歲首於是歲終使諸侯受此¶
　法焉　劉氏曰合諸侯者總命諸侯之國也制猶敕¶
　也百縣諸侯所統之縣也天子總命諸侯各敕百縣¶
　為來歲受朔日與税法貢數各以道路逺近土地所¶
　冝為度以給上之事而不可有私也言郊廟者舉其¶
　重也葢朔日與歲貢等事皆天子總命之諸侯而諸¶
<pb:KR1d0071_WYG_006-57b>¶
　侯頒之百縣使奉行也¶
是月也天子乃教於田獵以習五戎班馬政¶
　註曰教於田獵因田獵之禮教民以戰法也五戎謂¶
　五兵弓矢殳矛戈㦸也馬政謂齊其色度其力使同¶
　乗也校人職曰凡軍事毛馬而頒之¶
命僕及七騶咸駕載旌旐授軍以級整設于屏外司徒¶
搢扑北面誓之¶
　集説曰僕戎僕及御夫也天子馬有六種各一騶主¶
<pb:KR1d0071_WYG_006-58a>¶
　之并總主六騶者為七騶也皆以馬駕車又載析羽¶
　之旌龜蛇之旐既畢而授車于乗者以尊卑為等級¶
　整正列也各使正其行列向背而設于軍門之屏外¶
　屏所田之地門外之蔽於是司徒揷扑于帶于陳前¶
　北面誓戒之此時六軍皆向南而陳也扑即夏楚二¶
　物也¶
天子乃厲飾執弓挾矢以獵命主祠祭禽于四方¶
　集説曰天子戎服而嚴厲其威武之飾親用弓矢以¶
<pb:KR1d0071_WYG_006-58b>¶
　殺禽獸葢奉祭祀之物當親殺也獵竟則命典祀之¶
　官取獵地所獲之獸祭於郊以報四方之神禽者獸¶
　之通名也¶
是月也草木黄落乃伐薪為炭蟄蟲咸俯在内皆墐其¶
户¶
　集説曰俯垂頭也内穴之深處也墐塞也¶
乃趣獄刑毋留有罪¶
　集説曰刑於罪相得即决之留而不决亦悖時令也¶
<pb:KR1d0071_WYG_006-59a>¶
收禄秩之不當供養之不冝者¶
　集説曰收如漢法收印綬之收謂索之使還各依本¶
　等禄秩不當謂不應得而恩命濫賜之者也供養膳服¶
　之具也貴賤各有冝用不冝謂侈僣踰制者此亦順¶
　秋令之嚴肅也¶
是月也天子乃以犬嘗稻先薦寢廟¶
　坡謂内則以稻與秫對言則秫是稬稻是稉稉同秔¶
　秫之不黏者九月始熟¶
<pb:KR1d0071_WYG_006-59b>¶
季秋行夏令則其國大水¶
　註曰六月宿直東井氣多暑雨¶
冬藏殃敗¶
　集説曰竇窖之藏為水所侵¶
民多鼽嚔¶
　集説曰未之氣乘之也鼽者氣窒於鼻嚔者聲發於¶
　口皆肺疾以夏火克金故病此也¶
行冬令則國多盗賊邊境不寧土地分裂¶
<pb:KR1d0071_WYG_006-60a>¶
　註曰丑之氣乗之也極隂為外邊竟之象也大寒之¶
　時地隆坼也¶
行春令則煖風來至民氣解惰師興不居¶
　註曰辰之氣乘之也㢲為風師興辰宿直角角主兵¶
　不居象風行不休止也¶
孟冬之月日在尾昏危中旦七星中¶
　註曰孟冬者日月㑹於析木之津而斗建亥之辰也¶
其日壬癸¶
<pb:KR1d0071_WYG_006-60b>¶
　註曰壬之言任也癸之言揆也時萬物懐任於下揆¶
　然萌牙又因以為日明焉¶
其帝顓頊其神𤣥㝠¶
　註曰此黒精之君顓頊高陽氏也𤣥冥少皡之子曰¶
　脩曰熈為水官¶
其蟲介其音羽律中應鍾其數六其味鹹其臭朽其祀¶
行祭先腎¶
　註曰行在廟門外之西為軷壤厚二寸東西五尺南¶
<pb:KR1d0071_WYG_006-61a>¶
　北四尺祀行之禮北面又主于軷上乃制腎及脾為¶
　爼奠于主南又設盛于爼東祭肉腎一脾再其他皆¶
　如祀門之禮　疏曰主須南向故人北面設之其主¶
　則註大馭云葢以菩芻&KR0068;柏為神主也　集説曰介¶
　甲也介蟲龜鼈之屬三分商去一以生羽羽數四十¶
　八應鍾姑洗之所生三分去一律長四寸二十七分¶
　寸之二十水成數六鹹朽皆水屬水受惡穢故有朽¶
　腐之氣也行者道路往來之處冬隂往而陽來故祀¶
<pb:KR1d0071_WYG_006-61b>¶
　行也春夏秋皆祭先所勝冬當先心以中央祭心故¶
　但祭所屬又以冬主静不尚克制故也¶
水始冰地始凍雉入大水為蜃虹藏不見¶
　集説曰此記亥月之候蜃註云大蛤一説蛟屬似蛇¶
　而大紅鬛要以下鱗盡逆又曰狀似螭龍有耳有角¶
　陸佃曰蛇交龜則生龜交雉則生蜃天官書海旁蜃¶
　氣象樓臺此乃雉入水所化葢蛟屬之蜃非蛤蚌之¶
　蜃也蜃分二種舊失攷正大水淮也晉語云雉入於¶
<pb:KR1d0071_WYG_006-62a>¶
　淮為蜃隂陽氣交而為虹此時隂陽極乎辨故虹伏¶
　虹非有質而曰藏亦言其氣之下伏耳¶
天子居𤣥堂左个¶
　註曰北堂西偏也¶
乘𤣥路駕鐵驪¶
　集説曰鐵色之馬¶
載𤣥旂衣黑衣¶
　集説曰黑深而𤣥淺如朱深而赤淺也¶
<pb:KR1d0071_WYG_006-62b>¶
服𤣥玉食黍與彘其器閎以奄¶
　註曰黍秀舒散屬火寒時食之亦以安性也彘水畜¶
　集説曰閎者中寛奄者上窄¶
是月也以立冬先立冬三日大史謁之天子曰某日立¶
冬盛徳在水天子乃齊立冬之日天子親帥三公九卿¶
大夫以迎冬於北郊還反賞死事恤孤寡¶
　疏曰迎冬北郊祭黑精之帝而顓頊配之不言諸侯¶
　亦如夏空其文死事謂臣人有為國事死者孤寡即¶
<pb:KR1d0071_WYG_006-63a>¶
　死事者妻子也¶
是月也命大史釁龜筴占兆審卦吉凶¶
　馮氏曰釁龜筴者殺牲取血而塗龜與蓍筴也古者¶
　器成而釁以血神之也占兆者玩龜書之繇文審易¶
　書之休咎皆所以豫明其理而待用也釁龜而占兆¶
　釁筴而審卦吉凶太史之職也¶
是察阿黨則罪無有掩蔽¶
　集説曰獄吏治獄寜無阿私必是正而省察之庶幾¶
<pb:KR1d0071_WYG_006-63b>¶
　犯罪者不至掩蔽其曲直也¶
是月也天子始裘¶
　集説曰周禮季秋獻功裘至此月乃衣之也¶
命有司曰天氣上騰地氣下降天地不通閉塞而成冬¶
　集説曰不交則不通不通則閉塞¶
命百官謹葢藏命有司循行積聚無有不斂¶
　註曰葢藏謂府庫囷倉有財物積聚謂芻禾薪蒸之¶
　屬¶
<pb:KR1d0071_WYG_006-64a>¶
坏城郭戒門閭脩鍵閉慎管籥¶
　集説曰坏補其缺薄處也城郭欲其厚實故言坏門¶
　閭備禦非常故言戒鍵鎻須也閉鎻筒也管籥鎻匙¶
　也鍵閉或有破壊故云脩管籥不可妄開故云慎¶
固封疆備邊竟完要塞謹關梁塞徯徑¶
　集説曰固封疆謂使有司循其溝樹及其衆庶之守¶
　法也要塞邊城要害處也關境上門梁橋也徯徑野¶
　獸往來之路也¶
<pb:KR1d0071_WYG_006-64b>¶
飭喪紀辨衣裳審棺槨之厚薄塋邱壟之大小高卑厚¶
薄之度貴賤之等級¶
　集説曰飭喪紀者飭正䘮事之紀律也即辨衣裳以¶
　下諸事是已上衰下裳以布之精麄為親踈故曰辨¶
　亦謂襲歛之衣數多寡也棺槨厚薄有貴賤之等&KR0631;¶
　有大小邱壟有高卑皆不可踰越厚薄之度主禮而¶
　言貴賤之等級主人而言故總曰審　朱氏曰䘮者¶
　人之終冬者歲之終故於此時而飭䘮紀焉¶
<pb:KR1d0071_WYG_006-65a>¶
是月也命工師效功陳祭器按度程毋或作為淫巧以¶
蕩上心必功致為上物勒工名以考其誠功有不當必¶
行其罪以窮其情¶
　集説曰工師百工之長效呈也諸器皆成獨主祭器¶
　祭器尊也度法也程式也淫巧指諸器而言致讀為¶
　緻謂功力宻緻也一讀如字亦通勒刻也刻名於器¶
　以考工人之誠偽也行猶治也窮其情者究詰其作¶
　偽之情也¶
<pb:KR1d0071_WYG_006-65b>¶
是月也大飲烝¶
　註曰十月農功畢天子諸侯與其羣臣飲酒于大學¶
　以正齒位謂之大飲别之於他其禮亡烝謂有牲體¶
　為爼也黨正飲酒于序亦謂此時也詩云十月滌場¶
　朋酒斯饗是頌大飲之詩　疏曰烝升也升此牲體¶
　於爼之上　坡謂不著祠禴而言嘗烝且九月嘗十¶
　月烝於祭月又不合如註之解未有可以破除之也¶
　學者詳之¶
<pb:KR1d0071_WYG_006-66a>¶
天子乃祈來年于天宗大割祠于公社及門閭臘先祖¶
五祀勞農以休息之¶
　註曰此周禮所謂蜡祭也天宗謂日月星辰也大割¶
　大殺羣牲割之也臘謂以田獵所得禽祭也五祀門¶
　户中霤竈行也或言祈年或言大割或言臘互文勞¶
　農黨正屬民飲酒是也　疏曰社以上公配祭故云¶
　公社此等之祭總謂之蜡若細别之天宗公社門閭¶
　謂之蜡其祭則皮弁素服葛帶榛杖其臘先祖五祀¶
<pb:KR1d0071_WYG_006-66b>¶
　謂之息民之祭其服則黄衣黄冠蔡邕云夏曰清祀¶
　殷曰嘉平周曰蜡秦曰臘按左傳云虞不臘是周亦¶
　有臘名矣¶
天子乃命將帥講武習射御角力¶
　註曰為仲冬當大閲講習之亦因營室主武士也凡¶
　田之禮惟狩最備夏小正十一月王狩¶
是月也乃命水虞漁師收水泉池澤之賦毋或敢侵削¶
衆庶兆民以為天子取怨于下其有若此者行罪無赦¶
<pb:KR1d0071_WYG_006-67a>¶
　集説曰水虞澤虞也漁師漁人也見周禮水冬涸故¶
　以冬時收賦¶
孟冬行春令則凍閉不宻地氣上泄民多流亡¶
　註曰寅之氣乗之也流亡象蟄蟲動¶
行夏令則國多暴風方冬不寒蟄蟲復出¶
　註曰已之氣乗之也立夏㢲用事㢲為風¶
行秋令則雪霜不時小兵時起土地侵削¶
　註曰申之氣乗之也申隂氣尚㣲申宿直參伐參伐¶
<pb:KR1d0071_WYG_006-67b>¶
　為兵¶
仲冬之月日在斗昏東辟中旦軫中¶
　註曰仲冬者日月㑹於星紀而斗建子之辰也¶
其日壬癸其帝顓頊其神𤣥冥其蟲介其音羽律中黄¶
鍾其數六其味鹹其臭朽其祀行祭先腎¶
　集説曰黄鍾律之始長九寸¶
冰益壯地始坼鶡旦不鳴虎始交¶
　集説曰此記子月之候鶡旦夜鳴求旦之鳥也似小¶
<pb:KR1d0071_WYG_006-68a>¶
　雞四足有肉翅不能逺飛¶
天子居𤣥堂大廟乘𤣥路駕鐵驪載𤣥旂衣黑衣服𤣥¶
玉食黍與彘其器閎以奄¶
　註曰𤣥堂太廟北堂當太室也¶
飭死事¶
　集説曰誓戒六軍之士以戰陳當厲必死之志也¶
命有司曰土事毋作慎毋發葢毋發室屋及起大衆以¶
固而閉¶
<pb:KR1d0071_WYG_006-68b>¶
　熊氏曰作土事則民不得休息發葢則物不得其藏¶
　發屋室則人不得其處起大衆則衆不得静故皆禁¶
　之而猶其也¶
地氣沮泄是謂發天地之房諸蟄則死民必疾疫又隨¶
以䘮命之曰暢月¶
　集説曰沮者壊敗之義承上文若閉不固則地氣因¶
　敗而宣泄故云沮泄也天地之閉固氣類猶房室之¶
　安藏人也若發散天地之所藏則諸蟄皆死是干犯¶
<pb:KR1d0071_WYG_006-69a>¶
　隂陽之令疾疫必為民災䘮禍隨之而見一説䘮讀¶
　去聲謂民因避疾疫而逃亡也暢月暢充也言所以¶
　不可發泄者以此月萬物皆充實於内故也¶
是月也命奄尹申宮令審門閭謹房室必重閉省婦事¶
毋得淫雖有貴戚近習毋有不禁¶
　集説曰奄尹羣奄之長也以其精氣奄閉故名奄人¶
　宫令宫中之政令也逺者謂之門閭近者謂之房室¶
　皆有内外門户必重叠閉之减省婦人之事務順隂¶
<pb:KR1d0071_WYG_006-69b>¶
　静也淫謂女功之過巧者貴戚天子之族姻近習其¶
　嬖幸者¶
乃命大酋秫稻必齊麴蘖必時湛熾必潔水泉必香陶¶
器必良火齊必得兼用六物大酋監之毋有差貸¶
　集説曰酒熟曰酋大酋酒官之長也秫稻酒材也必¶
　齊多寡中度也必時制造及時也湛漬而滌之也熾¶
　蒸炊也必潔無所汙也必香無穢惡之氣也必良無¶
　罅漏之失也必得適生熟之冝也物事也六物謂必¶
<pb:KR1d0071_WYG_006-70a>¶
　齊以下六事差貸不中法式也¶
天子命有司祈祀四海大川名源淵澤井泉¶
　集説曰冬令方中水徳至盛故為民祈而祀之也¶
是月也農有不收藏積聚者馬牛畜獸有放逸者取之¶
不詰¶
　註曰此收歛尤急之時人有取者不罪所以警懼其¶
　主也王居明堂禮曰孟冬之月命農畢積聚繫收牛¶
　馬¶
<pb:KR1d0071_WYG_006-70b>¶
山林藪澤有能取蔬食田獵禽獸者野虞教道之其有¶
相侵奪者罪之不赦¶
　註曰務收歛野物也大澤曰藪草木之實為蔬食¶
是月也日短至隂陽争諸生蕩¶
　集説曰短至短之極也争者隂方盛陽欲起也諸生¶
　者萬物之生機也蕩者動也¶
君子齊戒處必掩身身欲寧去聲色禁耆欲安形性事¶
欲静以待隂陽之所定¶
<pb:KR1d0071_WYG_006-71a>¶
　集説曰此皆與夏至同而有謹之至者彼言止聲色¶
　而此言去彼言節耆欲而此言禁葢仲夏之隂猶㣲¶
　而此時之隂猶盛隂㣲則盛陽未至於甚傷隂甚則¶
　㣲陽當在於善保故也¶
芸始生荔挺出蚯蚓結麋角解水泉動¶
　集説曰此又言子月之候芸香草也似苜蓿一名芸¶
　蒿荔挺馬䪥也似蒲而小根可為刷結猶屈也解脱¶
　也水者天一之陽所生陽生而動言枯涸者漸滋發¶
<pb:KR1d0071_WYG_006-71b>¶
　也十二月惟子午之月皆再記其候者詳於隂陽之¶
　萌也¶
日短至則伐木取竹箭¶
　集説曰隂盛則材成故伐而取之大曰竹小曰箭¶
是月也可以罷官之無事去器之無用者¶
　集説曰官以權冝而設器以權宜而造皆暫焉之事¶
　此閉藏之息之時故可罷去¶
塗闕廷門閭築囹圄此以助天地之閉藏也¶
<pb:KR1d0071_WYG_006-72a>¶
仲冬行夏令則其國乃旱¶
　集説曰火氣乗之應於來年¶
氛霧㝠㝠¶
　集説曰亦火氣所蒸¶
雷乃發聲¶
　集説曰隂不能固陽也午火之氣所充也¶
行秋令則天時雨汁𤓰瓠不成國有大兵¶
　註曰酉之氣乗之也酉宿直昴畢畢好雨雨汁者水¶
<pb:KR1d0071_WYG_006-72b>¶
　雪雜下也子宿直虚危虚危内有𤓰瓠　疏曰仲冬¶
　非𤓰瓠不成之時又非蝗蟲為敗之日是據來年¶
行春令則蝗蟲為敗¶
　註曰當蟄者出卯之氣乗之也¶
水泉咸竭¶
　註曰大火為旱¶
民多疥癘¶
　註曰疥癘之病孚甲之象¶
<pb:KR1d0071_WYG_006-73a>¶
季冬之月日在婺女昏婁中旦氐中¶
　註曰季冬者日月會於𤣥枵而斗建丑之辰也¶
其日壬癸其帝顓頊其神𤣥冥其蟲介其音羽律中大¶
吕其數六其味鹹其臭朽其祀行祭先腎¶
　集説曰大吕者蕤賓之所生三分益一律長八寸二¶
　百四十三分寸之百四¶
鴈北鄉鵲始巢雉雊雞乳¶
　疏曰鴈早者則此月北向晚者二月鵲始巢此晚者¶
<pb:KR1d0071_WYG_006-73b>¶
　若早則十一月雊雉鳴也¶
天子居𤣥堂右个乘𤣥路駕鐵驪載𤣥旂衣黒衣服𤣥¶
玉食黍與彘其器閎以奄¶
　註曰𤣥堂右个北堂東偏也¶
命有司大難旁磔出土牛以送寒氣¶
　集説曰季春惟國家之難仲秋惟天子之難此則下¶
　及庶人又以隂氣極盛故云大難也旁磔謂四方之¶
　門皆披磔其牲以攘除隂氣不但如季春之九門磔¶
<pb:KR1d0071_WYG_006-74a>¶
　攘而已此月之中日經虚危司命二星在虚北司禄¶
　二星在司命北司危二星在司禄北司中二星在司¶
　危北此四司者鬼官之長又墳四星在危東南墳墓¶
　四司之氣能為厲鬼將來或為災厲故難磔以攘除¶
　之出猶作也月建丑丑為牛土能制水故特作土牛¶
　以畢送寒氣也¶
征鳥厲疾¶
　註曰征鳥題肩也齊人謂之擊征或名曰鷹　疏曰¶
<pb:KR1d0071_WYG_006-74b>¶
　殺氣盛極故鷹隼之屬取鳥㨗疾嚴猛也¶
乃畢山川之祀及帝之大臣天之神祗¶
　註曰帝之大臣句芒之屬天之神祗司中司命風雨¶
　雨師　坡謂此三祀攷周禮各有其方因方而祀各¶
　有其時此言季冬乃畢祀則秦禮也畢偏舉也¶
是月也命漁師始漁天子親往乃嘗魚先薦寢廟¶
　集説曰獵而親殺為奉祭也則漁而親往亦為薦先¶
冰方盛水澤腹堅命取冰冰以入¶
<pb:KR1d0071_WYG_006-75a>¶
　註曰此月日在北陸冰堅厚之時也北陸謂虚也¶
　集説曰冰之初凝惟水而已至此則徹上下皆凝故¶
　云腹猶内也藏冰正在此時故命取冰冰入則隂事¶
　之終也¶
令告民出五種命農計耦耕事脩耒耜具田器¶
　集説曰冰入之後大寒將退令典農之官告民出其¶
　所藏五穀之種計度耦耕之事耦謂二人相耦也楺¶
　木為耒斵木為耜今之耜以鐵為之田器鎡基之屬¶
<pb:KR1d0071_WYG_006-75b>¶
　凡治田所用者也此皆豫備東作之事陽事之始也¶
命樂師大合吹而罷¶
　註曰歲將終與族人大飲作樂於太寢以綴恩也王¶
　居明堂禮季冬命國為酒以合三族　疏曰此用禮¶
　樂與族人最盛後年季冬乃復如此作樂以一年頓¶
　停故云罷¶
乃命四監收秩薪柴以共郊廟及百祀之薪燎¶
　集説曰四監説見季夏秩常也謂有常數也大而可¶
<pb:KR1d0071_WYG_006-76a>¶
　析者謂之薪小而束者謂之柴薪施炊釁柴以給燎¶
是月也日窮于次月窮于紀星囘于天數將幾終歲且¶
更始¶
　集説曰日窮于次者去年季冬次𤣥枵至此窮盡還¶
　次𤣥枵也紀㑹也去年季冬月與日相㑹於𤣥枵至¶
　此窮盡還復㑹於𤣥枵也二十八宿隨天而行毎日¶
　雖周天一匝而早晚不同至此月而復其故處與去¶
　年季冬早晚相似故云囘于天也幾近也以去年季¶
<pb:KR1d0071_WYG_006-76b>¶
　冬至今年季冬三百五十四日未滿三百六十五十¶
　不為終終故云幾於終也歲且更始者所謂終則有¶
　始也¶
專而農民毋有所使¶
　集説曰而汝也在上者當專壹汝農之事毋得徭役¶
　使之也¶
天子乃與公卿大夫共飭國典論時令以待來歲之冝¶
　朱氏曰國典有常飭之以應來歲之變時令有序論¶
<pb:KR1d0071_WYG_006-77a>¶
　之以防來歲之差歲次更始故事亦有異冝者　熊¶
　氏曰典禮樂刑政之類時令春夏宣洩秋冬閉藏之¶
　類¶
乃令大史次諸侯之列賦之犧牲以共皇天上帝社稷¶
之饗¶
　疏曰來歲方祭祀須犧牲諸侯同王南面專王之土¶
　故命太史書列之使之出牲以與王共事天地也¶
乃命同姓之邦共寢廟之芻豢¶
<pb:KR1d0071_WYG_006-77b>¶
　集説曰人本乎祖故祖廟之牲使同姓諸侯共之¶
命宰歴卿大夫至于庶民土田之數而賦犧牲以共山¶
林名川之祀¶
　疏曰宰小宰也歴亦次也卿大夫謂畿内有采地者¶
　庶民鄉遂公邑之民受田者¶
凡在天下九州之民者無不咸獻其力以共皇天上帝¶
社稷寢廟山林名川之祀¶
　註曰民非神之福不生雖有其邦國采地此賦要由¶
<pb:KR1d0071_WYG_006-78a>¶
　民出　疏曰不云諸侯卿大夫獨云民故鄭云此也¶
季冬行秋令則白露蚤降介蟲為妖四鄙入保¶
　註曰戌之氣乗之也九月初尚有白露月中乃為霜¶
　丑為鼈蟹　疏曰按隂陽式法丑魚鼈蟹¶
行春令則胎夭多傷¶
　註曰辰之氣乗之也天少長也多傷者生氣早至不¶
　充其性¶
國多固疾¶
<pb:KR1d0071_WYG_006-78b>¶
　註曰生不充性有久疾也¶
命之曰逆¶
　集説曰以歲終而行歲始之令也¶
行夏令則水潦敗國時雪不降冰凍消釋¶
　註曰未之氣乗之也季夏大雨時行¶
　¶
　¶
　禮記述註卷六¶

